---
menu: 
    main:
        name: "dla prelegentów"
        parent: "faq"
---

# Przygotowania

## Jaki temat wybrać?

Jeśli masz komfort wyboru z różnych historii, najlepiej wypadnie ta, która jest Ci najblliższa. Grupa Agile Warsaw jest duża (ponad 3000 osób) i każdy temat będzie dla jakiejś podgrupy ciekawy, a opowiadając o bliskich Ci tematach łatwiej będzie Ci wciągnąć publiczność.

## Tytuł

Tytuł powinien być w tym samym języku, w którym będziesz mówił—żeby uniknąć rozczarowania u widowni. Póki co na spotkaniach nie mamy za dużo obcokrajowców nie mówiących po polsku ale przy nagraniu na YouTube sprawa już nie jest oczywista.

Meetup.com ogranicza długość tytułu do 80 znaków, czyli odliczając nagłówek z numerem spotkania `#XXX_` zostaje Ci 75 znaków.

## Selekcja uczestników

Czasami, na przykład przy okazji warsztatów, liczba miejsc musi być ograniczona. Mamy dwa sposoby na przeprowadzenie selekcji: według kolejności zapisów albo ręcznie na podstawie odpowiedzi na pytanie postawione przy zapisie.

Zapisy według kolejności załatwia nam automatycznie Meetup przez ograniczenie liczby miejsc. Zwykle wolne miejsca wypełniają się w mniej niż godzinę od ogłoszenia spotkania, więc zadamy pytanie kiedy je ogłosić.

Ręczna selekcja działa tak:

  - W momencie zapisywania się na spotkanie potencjalni uczestnicy dostają pytanie. Pytanie może być tylko jedno.
  - Odpowiadają (limit 250 znaków) i trafiają na listę oczekujących.
  - Na ~2 dni przed spotkaniem dostaniesz rano od organizatorów tę listę z prośbą o poukładanie uczestników w kolejności akceptowania.
  - Lista musi wrócić wczesnym popołudniem, organizatorzy odfiltrują jeszcze z niej osoby z historią zapisywania się i nieprzychodzenia i ogłoszą listę zakwalifikowanych osób.

Timing ostatnich dwóch kroków jest ważny bo przekazanie Ci listy wiąże się z zamknięciem zapisów a jej zwrot z odpowiednio wczesnym komunikatem dla uczestników. Jeśli spotkanie jest tradycyjnie w poniedziałek to listę dostaniesz w piątek rano i będziemy oczekiwać zwrotu najpóźniej o 14:00.

Jeśli wykoleisz ten proces uczestnicy zostaną wybrani losowo albo w kolejności zgłoszeń, więc spotkanie się odbędzie ale wszystkie strony napracują się na darmo.

# Jak długo mogę mówić?

Nie mamy tutaj specjalnych ograniczeń. Większość prelegentów mówi przez około godzinę. Przygotowanie krótszej prezentacji jest zwykle trudniejsze ale lepiej się takie odbiera. No i im krócej tym zostaje więcej miejsca na dyskusję z / pomiędzy uczestnikami. A może to nie musi być klasyczna prezentacja?

## Czy możemy sfilmować i udostępnić nagranie Twojego wystąpienia?

Staramy się nagrywać wystąpienia na Agile Warsaw dla potomności ale nic na siłę. Czasem temat jest taki, że nie wypada, czasem kamera za bardzo podnosi poziom stresu prelegenta.

# Na miejscu

Pewnie nie widać tego za bardzo ale skoordynowanie takiego spotkania wymaga zgrania całkie sporej liczby różnych detali.

## Czas
   - przyjdź co najmniej 15 minut przed planowanym rozpoczęciem spotkania

## Sprzęt i slajdy

Jak dotąd nie musieliśmy jeszcze robić spotkania bez slajdów ale parę razy prezentację ratował laptop kogoś z publiczności.
   
  - postaraj się mieć przejściówki do rzutnika: rzutnik może mieć podłączenie VGA lub HDMI
  - slajdy off-line: na miejscu może nie być połączenia z internetem (niektóre budynki mocno tłumią sygnał komórkowy)