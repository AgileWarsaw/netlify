---
number: "115"
date: "2016-06-11T14:00:00+01:00"
title: "AgileByExample light 2016"
speakers: ""
lang: "pl"
sponsors: ["Procognita", "Vistula", "CT Partners"]
videoURL: "https://www.youtube.com/playlist?list=PLwoIK953bBnOUPUxDNPK7rV_Txffkealk"
draft: false
---

AgileByExample light to zastrzyk agile’owej inspiracji w lekkiej wersji. Tradycyjnie odbywa się w sobotę - pół dnia prezentacji i warsztatów zakończone networkingiem przy piwie. Tak jak AgileWarsaw lubi najbardziej :)

Wspaniali speakerzy sprawią, że 5 godzin ABE lighta będzie maksymalnie ciekawe i energetyzujące.

# Prelegenci

##  <a href="https://www.linkedin.com/in/pawe%C5%82-rzymkiewicz-90943b1b?trk=hp-identity-name" target="_blank">Paweł Rzymkiewicz</a>
### "Budowanie zwinnego Zespołu Inżynierii"

Moim zdaniem w organizacji najważniejsi są ludzie. To nasze działanie prowadzi bezpośrednio do sukcesu lub porażki projektu, inicjatywy, zespołu czy firmy. Opowiem o tym w jaki sposób budujemy zespół w Codility oraz jakie środowisko pracy staramy się stworzyć, aby każdy mógł rozwinąć skrzydła i przyczynić się do sukcesu firmy.

##  <a href="https://www.linkedin.com/in/jakub-drzazga-3a72032b" target="_blank">Jakub Drzazga</a>
### "Ciężki żywot Agile Coacha - wyjście z sytuacji krytycznej"

Case study: dostaję zlecenie które wydaje się bardzo proste, jednak bardzo szybko okazuje się, że firma ma krytyczny problem który w dwa miesiące może ją wyeliminować z rynku. Krok po kroku opisuję jak dochodzę do sedna problemu, jakie akcje podejmuję i jakich narzędzi używam.

##  <a href="https://www.linkedin.com/in/%C5%82ukasz-aziukiewicz-373b125" target="_blank">Łukasz Aziukiewicz</a>
### "Skalowanie Scruma w Małej Skali"

Skalowanie Scruma stało się ostatnio gorącym tematem, co spowodowało powstanie wielu frameworków mających pomóc w pracy z wieloma zespołami. Pracując z 3-4 zespołami mogą się jednak one wydawać zbyt ciężkie i nadmiernie skomplikowane, dodając zbyt wiele narzutu czasowego do procesu. Podczas prezentacji podzielę się z Wami moimi doświadczeniami z "lekkim" skalowaniem Scruma, które będziecie mogli wykorzystać w swoich projektach.

##  <a href="https://pl.linkedin.com/in/tomaszboinski" target="_blank">Tomasz Boiński</a>
### "Agilowa wojna światów z Kierownikiem Projektu na froncie czyli produkt vs projekt"

Agile Product i Project Management - na czym polega subtelna różnica między tymi dwoma światami? Czy Agile Project Management to oksymoron? Jakie wyzwania stoją przez Kierownikiem Projektu? Czy Kierownik Projektu jest niezastąpiony i niezbędny w świecie Agile? Kiedy dodaje wartość? Kiedy jego kompetencje są niezbędne - a co z mindset'em? Na te i inne pytania postaram się odpowiedzieć w trakcie mojego wystąpienia. Zapraszam!

##  <a href="https://pl.linkedin.com/in/izabela-go%C5%BAdzieniak-1355301b" target="_blank">Izabela Goździeniak</a>
### "Czego nauczyło mnie doświadczenie pracy leanem i Kanbanem"

Po raz pierwszy zetknęłam się z Kanbanem ponad 4 lata temu. Początkowo traktowałam tę metodę pracy jako ciekawostkę, porównywałam ze Scrumem. Kiedy razem z zespołem agile coachy w Allegro stanęłam przed wyzwaniem „uzwinnienia” działu infrastruktury, Kanban był dla mnie po prostu użytecznym narzędziem. Z czasem okazał się czymś więcej. Opowiem Wam o tym, jak lean i doświadczenie pracy Kanbanem zmieniły moją perspektywę oraz co wniosły do mojej pracy z zespołami, niezależnie od metody pracy.

##  <a href="http://www.zaremba.edu.pl/" target="_blank">Anna Zaremba</a>
### "Jakie faktyczne wartości przyświecają nam w pracy w Agile" (warsztat)

Czym kierujesz się w swoich działaniach? Co jest dla Ciebie ważne? Jakie wartości przejawiają się w Twojej codziennej pracy? Czy pamiętasz, co o tym mówi Manifest Agile?  
Przystępując do rozmowy o wartościach uporządkujmy rozumienie tego pojęcia. Za wartości przyjmujemy cenione przez wszystkich najogólniejsze wzorce zachowań. W naszym kręgu cywilizacyjno-kulturowym powszechnie uznaje się za wartości m.in.: uczciwość, rzetelność, sprawiedliwość, odwagę, lojalność, prawdomówność, patriotyzm, tolerancję, odpowiedzialność.  
W trakcie tego warsztatu zastanowimy się, jakie faktyczne wartości przyświecają Agilowcom w pracy. Będzie można pomyśleć, porozmawiać i wymienić się poglądami w małych grupach, a także, bawiąc się niczym w przedszkolu, stworzyć projekt plakatu.  
Facylitatorzy będą czuwać nad tym, aby cały proces odbył się sprawnie i zabawnie.

