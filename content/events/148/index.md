---
number: "148"
date: "2018-03-05T19:00:00+01:00"
title: "Dlaczego Agile? A czy ktoś ma lepszy pomysł?"
speakers: "Tomek Dzierżek, Łukasz Bręk"
lang: ["pl"]
sponsors: ["Aviva", "#białko"]
videoURL: ""
draft: false
---

Zostaliśmy ostatnio poproszeni, żeby "przekonać management do zwinnego
podejścia". Proste, prawda? Przecież wszyscy wiemy, że zwykle taka
zmiana wychodzi na lepsze i prawdę mówiąc jest to jedyna droga, dzięki
której możemy liczyć na jakiś sukces. Dotrzeć z tym przekazem do
odbiorcy jendak nie jest tak łatwo.

Co prawda znamy raporty mówiące o losie zwinnych projektów i tym, jak
wypadają na tle tych tradycyjnie prowadzonych, ale to nie wystarczy.
Każda rozsądna osoba zapyta "dlaczego tak się dzieje?".

Postanowiliśmy odpowiedzieć na te pytanie. Im bardziej zagłębialiśmy
się w powody takiego stanu rzeczy, tym mniej było to związane z IT, a
bardziej z tym jak my ludzie działamy i reagujemy.

Po pierwsze - udajemy, że potrafimy przewidywać i estymować. Inni
udają, że nam wierzą. Wszyscy liczymy, że kolejnym razem też się uda.

Po drugie - wszyscy jesteśmy w jakiś sposób uprzedzeni. Wiedza o
błędach poznawczych wcale nas przed nimi nie ratuje. Pozostajemy
ślepi.

Po trzecie - zakładamy, że wszyscy ludzie są tacy sami albo mogą stać
się tacy sami. Ale każdy jest inny i co działa tu, może nie zadziałać
tam.

To jeszcze nie znaczy, że sytuacja jest beznadziejna. I chociaż nie
możemy rozwiązać wszystkich tych problemów, wiele z nich da się
uniknąć. Zwinnie.

