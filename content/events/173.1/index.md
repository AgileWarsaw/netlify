---
number: "173.1"
date: "2019-01-07T19:00:00+01:00"
title: "Czy leci z nami żyrafa? 4 formy słyszenia trudnego komunikatu."
speakers: "Paulina Orbitowska–Fernandez"
lang: "pl"
sponsors: ["qagile", "santander"]
videoURL: "https://youtu.be/BkoPKbZXp-8"
draft: false
---

Sposób, w jaki słyszymy trudne dla nas komunikaty, wypowiadane przez naszych współpracowników, czy bliskich, ma kluczowe znaczenie w budowaniu empatycznej komunikacji. Bywa, że dzieje się to automatycznie, jakby poza naszą świadomością. Jednocześnie to, co sobie pomyślimy ma wpływ na to, jak zareagujemy. A to, jak zareagujemy, ma wpływ na to, jak zbudujemy relacje oraz na kulturę feedbacku, która panuje w naszej organizacji.

Podczas spotkania, którego treść oparta jest na pracy i działalności Marshalla Rosenberga, twórcy Nonviolent Communication, NVC (Prozumienia bez przemocy) przyjrzymy się, w jaki sposób słyszmy trudne komunikaty i jaki ma to wpływ na nasze relacje. Zobaczymy również, co możemy zrobić, aby nie tracić kontaktu ze sobą oraz z drugą osobą. Finalnie, odpowiemy sobie na pytanie „czy leci z nami żyrafa”? Czy w pracy, jest miejsce na empatię, która jest jak „maska tlenowa”, niezbędna do przeżycia i jakościowego życia?


### Prelegent

#### Paulina Orbitowska–Fernandez

Trenerka empatycznej komunikacji, wg NVC Marshalla Rosenberga, business & life coach, nauczycielka, b. dyrektorka prywatnej szkoły, promotorka idei zwinnych metod zarządzania projektami w edukacji w Polsce, eduScrum trener i coach, absolwentka studiów podyplomowych Porozumienie bez Przemocy wg Marshalla Rosenberga Collegium Civitas oraz studiów Train The Trainer NVC w Collegium Civitas i wielu zaawansowanych kursów. Współorganizatorka Maratonu Empatii www.maratonempatii.blogspot.com. Studiowała na Uniwersytecie Szczecińskim oraz na Universidad de Salamanca. Prywatnie mama nastoletniego syna, który jest dla niej źródłem miłości i nauki. Więcej na www.paulinaorbitowska.pl