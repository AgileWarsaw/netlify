---
number: "177"
date: "2019-03-11T19:00:00+01:00"
title: "Jak przekonać zespół deweloperski? Warsztat ze skutecznego budowania argumentacji"
speakers: "Piotr Nawrocki & Radosław Czekan"
lang: "pl"
sponsors: ["deloitte"]
videoURL: "https://youtu.be/sCCNI0qphv4"
draft: false
---

Jak tworzą się przekonania? Dlaczego tak ciężko jest przemówić do rozumu drugiej osobie pomimo, że nasze argumenty są bardzo logiczne, a intencje dobre? Jak skutecznie i trwale zmieniać zdanie innych?

Dyskutowanie i przekonywanie ludzi to nieodłączny element pracy w środowisku dążącym do zwinności. Każdego dnia zdarza nam się przekonywać Zespół Deweloperski, że wciąż powinni szukać usprawnień ich pracy, a Product Ownera, że ręczne sterowanie pracą Zespołu na dłuższą metę może zmniejszać ich efektywność. Trener debatowania sportowego oraz Scrum Master pomogą Wam znaleźć odpowiedzi na powyższe problemy podczas dwugodzinnego warsztatu połączonego z krótką prelekcją.

W trakcie spotkania będziemy dużo argumentować, myśleć szybko i kreatywnie na tematy związane z Agile i nie tylko. Przejdziemy przez eksperymenty, badania naukowe dotyczące zmiany postaw oraz opinii i odniesiemy to do realiów pracy w Scrumie.

Naszym celem jest pokazać Wam podejście do perswazji, którego do tej pory nie znaliście oraz zapoznać Was z podstawowymi narzędziami do identyfikowania, analizowania i zmieniania przekonań.

Spotkanie zakończy się debatą moderowaną.


### Prelegenci

#### Radosław Czekan

Założyciel i Dyrektor Treningowy Warsaw Debate Chamber, półfinalista Uniwersyteckich Mistrzostw Świata w Debatowaniu (EFL), najlepszy mówca, finalista i sędzia ogólnopolskich i międzynarodowych turniejów debat sportowych. Posiada ponad 700h doświadczenia w szkoleniu z wystąpień publicznych i debatowania dla m.in.: uniwersytetów, biznesu, NGO, akademii liderów, polityków oraz kursantów Warsaw Debate Chamber. Potrafi dyskutować do rana nad moralnymi dylematami nowych technologii.

#### Piotr Nawrocki

Z wykształcenia inżynier lotnictwa, w godzinach pracy Scrum Master wspierający Zespoły Deweloperskie w największym polskim banku. Pasjonat Zwinności pod każdą postacią - po godzinach poszukuje jej podczas eksperymentowania w kuchni i parzenia kawy alternatywnymi metodami. W weekendy trener umiejętności miękkich w organizacjach pozarządowych.