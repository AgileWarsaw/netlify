---
number: "18"
date: "2011-03-28T19:00:00+01:00"
title: "Negocjacje"
speakers: "Marek Kirejczyk"
lang: "pl"
sponsors: []
videoURL: ""
slidesURL: "https://prezi.com/hxzou9fz5uqg/negocjacje/"
draft: false
---

Dla odmiany na tym spotkaniu nie będzie ani o Agile, ani o Lean, ani nawet o dobrych praktykach developerskich. Opowiem jednak o jednym z narzędzi niezbędnych w skrzynce każdego managera, scrum mastera, product ownera i tak naprawdę każdego... człowieka - o negocjacjach.

A dokładniej opowiem o negocjacjach w systemie Campa, systemie stworzonym przez amerykańskiego negocjatora, który podważa ogólnie przyjęty w świecie zachodniego businessu system Win-Win.  
Nie tylko pokazuje jak duże koncerny nadużywają tego systemu, by wymuszać swoje warunki na małych firmach. Pokazuje jak wychodzić z sytuacji pozornie beznadziejnych, w sposób profesjonalny i elegancki. System ten szczególnie przypadł mi do gustu, ponieważ dobrze komponuje się z innymi nowoczesnymi teoriami o zarządzaniu, które dotąd poznałem. W książce na jego temat znalazłem też rozwiązania kilku sytuacji, nad którymi głowiłem się już od dawna. Wreszcie udało mi się osiągnąć kilka sukcesów stosując niektóre z zasad systemu.

Jest jeszcze jedna rzecz, która zwróciła moją uwagę. Rzadko zdajemy sobie sprawę, że prowadzimy negocjacje niemal non-stop, w domu, w pracy, w szkole, w sklepie, w pociągu i na basenie. Stąd moje wrażenie, że system Campa to coś więcej niż negocjacje, że zawiera dużo elementów wywierania wpływu na ludzi i filozofii życia.

