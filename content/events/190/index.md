---
number: "190"
date: "2019-10-14T19:00:00+01:00"
title: "Kiedy klient \"(nie)wie\" czego chce a my \"(nie)potrafimy\" się dowiedzieć"
speakers: "Joanna Siemińska, Adrian Soja"
sponsors: ["sponsor1", "sponsor2"]
videoURL: "https://youtu.be/Eph3tspXXWM"
draft: false
---

Zapraszamy Cię na warsztat, który jest poświęcony umiejętnemu pozyskiwaniu informacji, dzięki której możemy dostarczyć klientowi dokładnie to do czego nas zatrudnił.

Informacja może być bardzo prosta, na przykład w świecie IT taką informacją podstawową jest bit (*). Jednak informacja może być również bardzo niedookreślona, wówczas bardziej przypomina qubit, a z tym do czynienia mamy w komunikacji międzyludzkiej.

Na warsztacie rozbierzemy informacje na czynniki pierwsze, opowiemy o zniekształceniu informacji i o tym skąd się owo zniekształcenie bierze.

W jaki sposób w oparciu o informacje budować relacje oraz wiedzę w świecie "wizji" i "szczegółu".

Opowiemy o modelu 4MAT oraz TOTE jako uniwersalnych narzędziach do pozyskiwania kompleksowych informacji w tym wizji.

Dowiesz się o tym jak zdefiniować kontekst, w którym działasz oraz poznasz kilka podstawowych stylów myślenia, bez których w całym tym kotle informacji łatwo jest się pogubić.

(*) Bit informacji, aby był użyteczny powinien być jednoznaczny.

# Parę słów o prowadzących

## Adrian Soja
Nazywam się Adrian Soja i od około 4 lat interesuję się kompetencjami miękkimi. Na co dzień pracuję w warszawskim Software House jako Scrum Master, Trener Komunikacji, Facylitator. Moja praca polega na usprawnianiu pracy zespołów projektowych jak i rozwoju osobistym każdego kto po prostu chce skorzystać z moich umiejętności.

Jestem Coachem, Praktykiem NLP, Trenerem Komunikacji Transformującej, Facylitatorem metody IceBerg, Hipnotyzerem.

Staram się poznawać wszystkie metody komunikacji z "mózgiem", które w mniejszym lub większym stopniu starają się wytłumaczyć jak działamy i jak niektórzy ludzie osiągają swój własny sukces.

Jeśli jesteś zainteresowany tym czego się dowiedziałem, masz ochotę poćwiczyć wspólnie z innymi różne techniki, które przybliżają do osiągania celów, nawiązywaniu dobrych relacji z drugą osobą oraz komunikowaniu swoich potrzeb i celów w takich sposób by to się w końcu zadziało - zapraszam.

## Joanna Siemińska
Scrum Master, Project Menadżer. Na co dzień sprawiam, aby rzeczy się działy, deweloperzy mogli się skupiać na tym co ważne i fajne, czyli kodowaniu i tworzeniu softu, czego jako była deweloperka bardzo im teraz zazdroszczę :).

Pasjonuje mnie tworzenie systemów - nie tylko tych informatycznych, ale tych składających się z ludzi. Od samego początku swojej kariery byłam ideowo związana z Agile i cieszę się, że od 10 lat pracuję w TouK.