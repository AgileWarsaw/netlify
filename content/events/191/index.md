---
number: "191"
date: "2019-11-04T19:00:00+01:00"
title: "Zaufanie w zespołach Agile a dylemat więźnia"
speakers: "Przemysław Piwowar"
lang: "pl"
sponsors: ["sponsor1", "sponsor2"]
draft: false
---

# Opis warsztatu:

Jednym z podstawowych zadań w pracy każdego Scrum Mastera jest budowanie oraz utrzymanie zaufania w zespole. Wśród samoorganizujących się zespołów, które nie mają problemu z zaufaniem obserwuje się większe zaangażowanie i lepszą wydajność pracy. Takie zespoły doskonale radzą sobie z rozwiązywaniem złożonych problemów, częściej osiągają sukces.

Brak zaufania w zespole prowadzi bezpośrednio do podejrzliwości, nieufności i wprowadzania ograniczeń. Zanika prosta komunikacja oraz kreatywność. Członkowie niechętnie podejmują się trudnych i nieznanych zadań.

Czy zaufanie zatem jest ważne, a może jednak lepiej jest oszukiwać? Liczy się przecież efekt - prawda?

Nie bez powodu Patrick Lencioni brak zaufania w swoim modelu poziomów dysfunkcji zespołów sklasyfikował jako fundamentalną i najważniejszą dysfunkcję.

W trakcie warsztatu poprzez kilka gier uczestnicy przetestują na sobie różne strategie zachowań. Z wykorzystaniem teorii gier przyjrzymy się również zaufaniu z matematycznego punktu widzenia.
Wspólnie odkryjemy najlepszą strategię budowania zaufania. Sprawdzimy również jak ewoluuje zaufanie.

# Parę słów o prowadzącym

Przemysław Piwowar,
jest nieugiętym optymistą, który dostrzega wiele możliwości w każdej sytuacji. Konsekwentnie przekonuje, że napotykane trudności są jedynie impulsem do działań, dzięki którym można się jeszcze więcej nauczyć. Lubi eksperymentować.

Od 20 lat z ogromną fascynacją buduje produkty w branży IT, zawsze blisko organizacji turkusowych lub zwinnych. Doświadczenie w roli programisty, team leadera i scrum mastera pozwala mu lepiej rozumieć i komunikować się z zespołami wytwórczymi.

Dziś jako leader Agile Center w BNP Paribas pomaga organizacji zwinnie dostarczać wartościowe produkty na rynek. Agile jest jego sposobem na życie prywatne i zawodowe.

[LinkedIn](https://www.linkedin.com/in/przemyslaw-piwowar/)