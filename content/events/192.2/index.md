---
number: "192.2"
date: "2019-12-02T20:00:00+01:00"
title: "Strategia IT dla dużego banku w 5-dniowym sprincie"
speakers: "Marzena Tyran"
sponsors: ["sponsor1", "sponsor2"]
draft: false
---

Twórcy Google Design Sprint zapewniają, że ten pięciodniowy proces sprawdza się w przypadku wszystkich klientów bez względu na rozmiar firmy, jej charakter czy branże, w której ona działa. Co ciekawe, proces ten nadaje się nie tylko do rozwoju produktu ale również do nadawania priorytetów, wybierania strategii marketingowych i budowania nowych procesów biznesowych.

W mBanku, w pionie IT, stanęliśmy przed ciekawym wyzwaniem – stworzeniem strategii IT. Oczywiście mogliśmy iść utartym schematem, bazować na dezorganizujących normalną pracę – licznych, przeciągających się spotkaniach, wielu godzinach burzliwych dyskusji oraz niekończącej się wymianie maili.

Postanowiliśmy poeksperymentować i sprawdzić, czy tym razem możemy zrobić to inaczej. 5-dniowy sprint wydał się dobrym pomysłem jako sposób na innowacyjne podejście do tematu – rozwiązanie ważnych problemów, przetestowanie nowych pomysłów, efektywniejszą i szybszą pracę. Jednocześnie liczyliśmy, że będziemy się dobrze bawić podczas całego procesu.

Jak było w rzeczywistości? Jak od kuchni wyglądało budowanie strategii w oparciu o Google Design Sprint? Co było wyzwaniem w samym procesie? Czy byliśmy zadowoleni z efektów? I czy rzeczywiście narzędzie jest tak samo dobre do budowania strategii, jak i do rozwoju produktu?

Na spotkaniu spróbuję nie tylko odpowiedzieć na powyższe pytania. Mam zamiar przeprowadzić Was dzień po dniu po naszym 5-dniowym sprincie z budowania strategii. Podzielę się własnym doświadczeniem i być może zachęcę Was (lub zniechęcę) do własnych eksperymentów z procesem. Zapraszam☺