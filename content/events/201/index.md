---
number: "201"
date: "2020-04-20T19:00:00+01:00"
title: "Narzędzia wspomagające samoorganizację zespołów"
speakers: "Adrian Janik, Mateusz Hauk"
lang: "pl"
sponsors: ["QAgile", "CodeSprinters"]
videoURL: "https://www.youtube.com/watch?v=2iCLflLN-HE"
draft: false
---

W pracy z zespołami szczególnie ważne jest budowanie odpowiedzialności i samodzielności współpracowników. Jednym z głównych zadań Scrum Mastera jest stymulowania zespołów do rozwoju i samoorganizacji.

Podczas wystąpienia poznasz 2 techniki, które mogą okazać się opłacalne w Twojej pracy:

Coaching narzędziowy – technika pracy pozwalająca na wypracowanie bardziej opłacalnych sposobów zachowań w relacji z innymi;

Grupa Balinta – narzędzie grupowe, pozwalające na szukanie bardziej opłacalnych rozwiązań i wykorzystanie potencjału członków zespołu.

Jeśli jesteś zainteresowany/a rozwijaniem siebie i innych, zapraszam do udziału w spotkaniu.

## Prelegenci

<a href="https://www.linkedin.com/in/adrian-janik-b1664395/" target="_blank">Adrian Janik</a>

Trener biznesu, psycholog, konsultant i terapeuta organizacji. Wspiera organizacje w planowaniu i skutecznym wdrażaniu zmian. Pomaga wypracowywać i osadzać efektywne standardy komunikacji. Zespołom i jednostkom dostarcza wiedzy i umiejętności związanych z kompetencjami osobistymi, komunikacją, relacjami oraz zespołowością. Wspiera samoorganizujące się zespoły pracujące w oparciu o metodologie zwinne (Agile, SCRUM).
Absolwent psychologii na UAM w Poznaniu. Trener od 2011 roku. Ukończył Szkołę Trenerów Biznesu SET oraz Akademię Trenera Biznesu Kontrakt. Regularnie uczestniczy w spotkaniach społeczności SCRUM/AGILE (ACCPL) Prywatnie zapalony podróżnik i biegacz. W wolnych chwilach odpoczywa z książką w ręku. Team Marvel, ale szanuje DC.

<a href="https://www.linkedin.com/in/mateusz-hauk-6651638/" target="_blank">Mateusz Hauk</a> 

Doktor nauk społecznych w obszarze psychologii, trener biznesu i umiejętności interpersonalnych. Specjalizuje się w rozwoju umiejętności szefowskich i menedżerskich, budowaniu i usprawnianiu pracy zespołów, facylitacji i moderacji, działaniach ukierunkowanych na poprawę relacji w miejscu pracy (zarówno w otoczeniu wewnętrznym, jak i zewnętrznym organizacji) przy równoczesnym zwiększaniu efektywności. Autor wielu publikacji z zakresu psychologii pracy i organizacji, autor psychometrycznych narzędzi diagnostycznych, psycholog, ekspert HR, ekspert metodologiczny realizujący projekty B+R.
Doświadczenie: trener od 2005 roku
Kariera i rozwój: Ukończył Uniwersytet Łódzki na kierunku Psychologia doradztwa zawodowego
i organizacji. Obecnie jest adiunktem w Zakładzie Psychologii Biznesu i Doradztwa Kariery w Instytucie Psychologii Uniwersytetu Łódzkiego. Jest certyfikowanym Trenerem Biznesu (poziom EQF 5 EUROPEAN QUALIFICATION FRAMEWORK). Realizował projekty w zakresie doboru zawodowego, oceny pracowników i kandydatów do pracy, badania potrzeb szkoleniowych, projekty rozwojowe (szkolenia, coachingi, rozmowy rozwojowe), projekty z zakresu budowania modeli kompetencyjnych i profili kompetencyjnych itp. Tworzył zespół oceny kompetencji i zarządzał jego pracą; brał udział w ponad 85 sesjach Assessment Centre / Development Centre (głównie jako asesor prowadzący).
Obecnie współtworzy turkusową organizację. W swoich działaniach propaguje ideę samozarządzania i samoorganizacji. Duży nacisk kładzie na tworzenie sprzyjających warunków i relacji w miejscu pracy.

<a href="Prezentacja.pdf" target="_blank">Prezentacja ze spotkania</a>
<a href="Pytania.pdf" target="_blank">Przykładowe pytania coachingowe</a>
