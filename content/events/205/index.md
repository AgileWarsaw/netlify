---
number: "205"
date: "2020-06-15T19:00:00+01:00"
title: "Od PMa do SMa"
speakers: "Michał Baczewski, Mateusz Drozd"
lang: "pl"
sponsors: ["Link4", "CodeSprinters"]
videoURL: ""
draft: false
---

"Ponad rok temu, jeszcze jako Project Managerowie, wybraliśmy się w podróż, popularnie nazywaną "transformacja Agile".
W naszym przypadku wiązało się to z przyjęciem kompletnie nowej roli Scrum Mastera.
Właśnie z tej perspektywy chcielibyśmy podzielić się naszymi doświadczeniami.

Opowiemy Wam, jak ze świata comand&control, MS Project, raportów „świecących na zielono", kroczymy do świata samoorganizacji, wartości, pętli inspekcji i adaptacji.
Oczywiście nie była to - i nie jest - wycieczka rodem z kolorowych katalogów biur podróży.

Poruszymy następujące tematy:

* co działo się w naszych głowach w kolejnych etapach zmian?
* czego najbardziej się obawialiśmy?
* z jakimi trudnościami się mierzyliśmy, zwłaszcza w kontekście naszej poprzedniej roli PM-a?
* co nam pomagało "przetrwać"?
* na koniec odpowiedź na fundamentalne - czy było warto wybrać się na tę eskapadę?

Prelekcja powinna szczególnie zainteresować:

* Project Managerów, rozważających przejście na drugą "stronę mocy",
* początkujących Scrum Masterów, którzy przeżywają chwile samotności i zwątpienia,
* zarządzających, którzy zastanawiają się, co zrobić z Project Managerami w transformacji Agile."

Zapraszamy
Michał & Mateusz

<a href="https://pl.linkedin.com/in/micha%C5%82-b-b73469155" target="_blank">Michał Baczewski</a>

Ponad 1,5 roku temu wsiadłem na pokład scrumowego samolotu wraz ze świetną ekipą i do dziś odkrywamy nowe zakątki zwinności.
Wcześniej byłem kierownikiem projektów (prowadzonych w tradycyjny sposób) i zespołów oraz product managerem w branży medycznej i bankowej.
Pasjonuję się psychologią, a także jestem aktywnym ratownikiem medycznym.
Lubię ludzi i właśnie w nich widzę największy potencjał każdej organizacji.

<a href="https://pl.linkedin.com/in/mateuszdrozd" target="_blank">Mateusz Drozd</a>

Jestem na pokładzie tego samego samolotu co Michał. Wcześniej również pracowałem jako Project Manager - głównie dla branży bankowej i ubezpieczeniowej.
W wolnych chwilach oglądam żużel, kopię piłkę na orlikach, czasami chwycę za aparat fotograficzny, zbieram na motor.
Lubię liczby. Uczę się ludzi.
