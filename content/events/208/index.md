---
number: "208"
date: "2020-07-27T18:00:00+01:00"
title: "Zrozumieć i rozwijać role w zespole Scrumowym w kilku prostych krokach"
speakers: "Tomek Pawlak, Kuba Milewski"
lang: "pl"
sponsors: ["Code Sprinters", "Reef Technologies"]
videoURL: ""
draft: false
---

W pracy z zespołami zwinnymi szczególnie ważne jest budowanie relacji, które z kolei umożliwia tworzenie atmosfery odpowiedzialności i samodzielności wśród współpracowników. Dbanie o relacje i promowanie szeroko rozumianego feedbacku jest więc jednym z głównych zadań Scrum Mastera.

Podczas wystąpienia dowiesz się, jak zadbać o relacje w miejscu pracy z perspektywy wymiany tzw. znaków rozpoznania. Poznasz zależność między wymianą znaków rozpoznania i feedbackiem. Będziesz miał/a okazję przyjrzeć się sobie i swoim zespołom. Dowiesz się także, w jaki sposób przekazywać konstruktywne informacje zwrotne, zarówno te wzmacniające, jak i krytyczne.

Jeśli jesteś zainteresowany/a rozwijaniem siebie i innych, zapraszam do udziału w spotkaniu.

## Prowadzący

#### Kuba Milewski

Scrum Master z 7-letnim doświadczeniem w tej roli. Jako Scrum Master ma doświadczenie w pracy z różnych konfiguracjach zespołów i organizacji: pojedyncze zespoły produktowe oraz zespoły pracujące przy dużych inicjatywach z wykorzystaniem skalowania Scruma, zespoły skolokowane i rozproszone, organizacje różnych rozmiarów od startupów do dużych międzynarodowych firm (m.in. Grupa Pracuj, CGI, Ivanti, czy obecnie Nykredit).

W codziennej pracy wykorzystuje wcześniejsze doświadczenia jako programista, w szczególności ciekawość “jak działają rzeczy”. Dzięki czemu świadomie i skutecznie wspiera zespoły i organizacje w odkrywaniu lepszych sposobów współpracy przy tworzeniu oprogramowania.

Prywatnie, wspólnie z żoną, uczą się jak zarządzać czasem i przestrzenią od dwóch niezwykłych młodych dżentelmenów.

#### Tomek Pawlak

Tomek od kilku lat jako trener Scrum dzieli się swoją wiedzą pomagając firmom IT podnosić jakość oprogramowania oraz budować przyjazne środowisko pracy. Takie w którym zaangażowanie, produktywność oraz rozwój stają się osiągalne!

Wspierał zwinne transformacje m.in. w takich firmach jak StepStone, RST Software Masters, Logintrans oraz Polska Wytwórnia Papierów Wartościowych. Tomek był współorganizatorem premierowej edycji konferencji ScrumDays w Polsce oraz jej dwóch kolejnych edycji. Jest założycielem „inicjatywy dla Scruma”. Z jego poglądami na temat Scrum, zwinności oraz radzenia sobie ze złożonością można przeczytać na blogu <a href="http://tomekpawlak.pl/" target="_blank">Buena Vista People Scrum</a>.

Tomek jest również autorem, zdobywającego coraz większą popularność, narzędzia dla praktyków Scrum pod nazwą „Utture kompas Scrum Mastera”. Więcej informacji o projekcie oraz narzędziu można znaleźć na stronie: <a href="https://narzedziadlascrummastera.pl/" target="_blank">https://narzedziadlascrummastera.pl/</a>.

