---
number: "210"
date: "2020-09-07T18:00:00+01:00"
title: "„Znów zrobili nie tak!” Po co zespołom IT wiedza o różnicach kulturowych"
speakers: "Anna Chodynicka, Joanna Więckowska"
lang: "pl"
sponsors: ["Emic Lab", "Code Sprinters"]
videoURL: ""
draft: false
---

Czy ludzie uważają, że współpraca w zespołach międzynarodowych jest inspirująca? Tak! Czy uważają, że jest łatwa? Nie! Jest zarówno inspirująca, jak i bardzo trudna. W pracy spotykamy wysokiej klasy polskich specjalistów IT, którzy przenoszą się z firmy do firmy, żeby uniknąć współpracy z zespołami z Azji. Spotykamy też sfrustrowanych Amerykanów, którzy mówią, że co prawda Polacy to świetni eksperci w swoich dziedzinach, ale brakuje im profesjonalizmu (tak, tak, to zdanie ma sens z amerykańskiej perspektywy).
Zespoły muszą radzić sobie z trudnościami, których źródłem są różnice kulturowe: opóźnieniami, dużą ilością błędów, niewykonywaniem obowiązków przez zagranicznych współpracowników i koniecznością wykonania zadań za nich, milczeniem po drugiej stronie.

Frustracji pracowników można zaradzić, owocna współpraca z zagranicznymi zespołami jest możliwa. Podczas prezentacji pokażemy oparte na case studies pułapki współpracy w zespołach międzynarodowych. Omówimy nieporozumienia, których źródłem są różnice kulturowe. Pokażemy co może pójść nie tak oraz o co zadbać, żeby konflikty miały pozytywne rozwiązania.

## Prelegentki

<a href="https://www.linkedin.com/in/anna-chodynicka/" target="_blank">Anna Chodynicka</a> – trener biznesu i psycholog międzykulturowy. Prowadzi programy szkoleniowe dla firm międzynarodowych ułatwiające komunikację w zespołach międzynarodowych, adaptację zagranicznych menedżerów w Polsce, efektywne pobyty zagraniczne. Jest autorem artykułów z zakresu praktyki psychologii międzykulturowej. Posiada własne doświadczenia pracy, prowadzenia biznesu i mieszkania zagranicą (w krajach Europy i Afryki Subsaharyjskiej).

<a href="https://www.linkedin.com/in/joannawieckowska/" target="_blank">Joanna Więckowska</a> – trener biznesu i psycholog międzykulturowy. Specjalizuje się w coachingu i szkoleniach z zakresu zarządzania i współpracy w środowisku międzynarodowym. Autorka publikacji z zakresu akulturacji, relacji międzynarodowych i stereotypów. Doświadczenie zawodowe wzbogaca o osobiste doświadczenia współpracy biznesowej z partnerami z krajów Azji i Afryki Pn.

<a href="prezentacja.pdf" target="_blank">Prezentacja z spotkania</a>

<a href="książki.pdf" target="_blank">Książki o współpracy międzynarodowej</a>
