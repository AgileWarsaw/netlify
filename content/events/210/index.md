---
number: "210"
date: "2020-08-31T18:00:00+01:00"
title: "[warsztat] Dojrzałość, efektywność i zadowolenie zespołu a fazy jego rozwoju."
speakers: "Joanna Gosk, Dawid Lewandowicz"
lang: "pl"
sponsors: ["Emic Lab", "Code Sprinters"]
videoURL: "https://www.youtube.com/watch?v=Ay2v0VECzNw"

draft: false
---

Warsztaty są o procesach, które dzieją się w zespołach zwinnych oraz o metodach, które pozwalają tymi procesami zarządzić. Będziemy je oglądać zarówno z perspektywy agile jak i psychologii. Skupimy się przede wszystkim na dojrzałości, efektywności i zadowoleniu pracowników, ponieważ są to naszym zdaniem główne czynniki przyciągania pracowników, ich motywacji jak i zadowolenia właścicieli.

Proponujemy Ci warsztaty, co oznacza, że będzie pracować cyklem Kolba: najpierw doświadczenie, potem analiza, trochę teorii, a na koniec praktyka.

Warsztaty będą częścią większego szkolenia, z którego możesz skorzystać już teraz.

## Prowadzący

<a href="https://www.linkedin.com/in/joanna-gosk-977a62a8/" target="_blank">Joanna Gosk</a>

Od ponad 15 lat pomagam zespołom i organizacjom rozwijać ich potencjał i przechodzić przez trudne sytuacje, a także proces zmian. 
Jestem praktykiem – konsultantem, trenerem, coachem i psychologiem pracującym w biznesie. Łączę wiedzę z zarządzania z Analizą Transakcyjną – teorią psychologiczną wykorzystywaną w firmach, w której się specjalizuję. 
Jestem jedynym w Polsce certyfikowanym Analitykiem Transakcyjnym w dziedzinie organizacji. 
Koordynowałam projekty szkoleniowe i rozwojowe dla klientów. Pracowałam z najwyższą i średnią kadrą managerską, zarówno indywidualnie jak i grupowo. Przeprowadziłam ponad 5000 godzin szkoleń dla organizacji.

<a href="https://www.linkedin.com/in/dawid-lewandowicz/" target="_blank">Dawid Lewandowicz</a>

Pomagam tworzyć efektywne zespoły i udane produkty.
Posiadam prawie 20-letnie doświadczenie związane z wytwarzaniem oprogramowania.
Jestem praktykiem – pracuję z zespołami, obszarami i organizacją.
Na początku swojej kariery pracowałem jako analityk, a później jako certyfikowany kierownik projektów (Prince2 Practitioner) w jednym z największych banków w Polsce.
Od prawie 10 lat pracuję jako Agile Coach (CSP, PSPO) z zespołami deweloperskimi oraz infrastrukturalnymi. Wspierałem przejście z tradycyjnego modelu zarządzania na podejście bardziej zwinne (Scrum, kanban). W ramach roli Agile Coach pracowałem również z zespołami rozproszonymi (ang. distributed teams) znajdującymi się w różnych lokalizacjach w Polsce lub Europie.
Dzięki swojemu doświadczeniu posiadam perspektywę tradycyjnych systemów zarządzania (waterfall) oraz tych opartych o podejście zwinne (agile w różnych wariacjach).
Charakteryzuję się niekonwencjonalnymi pomysłami, wielokontekstową analizą prowadzącą do niestandardowych rozwiązań oraz, jak określają mnie współpracownicy, jestem głosem rozsądku połączonym z kwestionowaniem status quo.
Jestem również wykładowcą Technik Zwinnych na WMiI UAM, współzałożycielem największego w Polsce portalu o metodach zwinnych agile247.pl, prowadzę szkolenia i konsultacje w ramach 202procent.pl oraz jestem współzałożycielem S29 Technologies INC. w Calgary, Kanada.

## Materiały

<a href="prezentacja_community.pdf" target="_blank">Prezentacja z spotkania</a>

<a href="mural.pdf" target="_blank">Tablica Mural</a>
