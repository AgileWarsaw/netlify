---
number: "216"
date: "2020-10-19T18:30:00+01:00"
title: "Debata \"Czy Scrum Master musi być techniczny?\""
speakers: "Andy Brandt, Ewa Gowin, Andrzej Łach"
lang: "pl"
sponsors: ["Code Sprinters"]
videoURL: ""
draft: false
---

Dyskusja wokół zagadnienia “Czy Scrum Master musi być techniczny” przewija się przez media od kilku lat i nie traci na aktualności. </br>Dlatego w ramach Agile Warsaw zorganizowaliśmy debatę, w której wypowiedzą się osoby o dużym doświadczeniu w pracy ze Scrum Masterami i zróżnicowanych poglądach. Dyskutanci podzielą się swoim punktem widzenia, przykładami z pracy zawodowej i odpowiedzą na Wasze pytania.

### Uczestnicy debaty

#### <a href="https://www.linkedin.com/in/andybrandt/" target="_blank">Andy Brandt</a>

Andy Brandt jest jednym z najbardziej doświadczonych praktyków i propagatorów nowoczesnego zarządzania w Polsce. Posiada w sumie ponad 30 lat doświadczenia w branży IT. Jest doświadczonym managerem, project managerem i konsultantem.

#### <a href="https://www.linkedin.com/in/ewagowin/" target="_blank">Ewa Gowin</a>

Od 12 lat związana z projektami, produktami, zespołami i procesami, a od 7 lat w świecie Lean i Agile. Wspierała wdrożenie Scruma w Allegro i PayU. Później pochłonął ją na kilka lat Kanban dla IT Operations, a obecnie ambasadoruje zwinnej zmianie w Santander. W pracy interesują ją przede wszystkim ludzie i interakcje, bo wierzy, że dla zgranego zespołu nie ma rzeczy niemożliwych. Jest gorącą zwolenniczką limitowania pracy, walki z multitaskingiem i pytania „dlaczego”.

#### <a href="https://www.linkedin.com/in/anlach/" target="_blank">Andrzej Łach</a>

20 lat na przemian w IT i Biznesie, jako konsultant i dyrektor Andrzej poznał potrzeby i procesy od podszewki. Dość długo był związany
z podejściem kaskadowym. Jak sam pisał podejście zwinne zaskoczyło go potencjałem, który uruchamia się w ludziach i wynikami jakie są w stanie osiągnąć. Podkreśla zarówno "twarde" aspekty zwinności (zakres, timebox, jakość) jak i miękkie (kreatywność, satysfakcja, zaangażowanie).

