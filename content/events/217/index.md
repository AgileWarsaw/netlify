---
number: "217"
date: "2020-11-02T19:00:00+01:00"
title: "O co chodzi z tym dostarczaniem wartości i jak zacząć o tym myśleć w praktyce?"
speakers: "Łukasz Szóstek"
lang: "pl"
sponsors: ["Reef Technologies"]
videoURL: ""
draft: false
---

"Podejmowanie decyzji na podstawie wartości" to słowa-klucze, które lubią nie tylko product ownerzy, sponsorzy i prezesi. Jeśli chwilkę się nad tym zastanowić to każdy z nas staje przed podobnym pytaniem codziennie zupełnie nie zdając sobie z tego sprawy. Choćby w sklepie przed półką z wyborem owoców czy czekolady.

Skoro w codziennym życiu podejmujemy takie decyzje bez większego wysiłku to dlaczego rzadko kiedy udaje nam się to w kontekście profesjonalnym? Okazuje się, że głównie dlatego, że tam najczęściej robimy to grupowo i nie mamy wspólnej, praktycznej definicji czym jest ta wartość o którą zabiegamy. Przez to w jak najlepszej wierze często ciągniemy i pchamy decyzje w zupełnie różne strony.

Na naszym spotkaniu chciałbym w sposób jak najbardziej interaktywny — żeby to nie była prezentacja czy wykład — podzielić się tym co udało mi się odnaleźć i wypracować od 2013 roku, kiedy jak obuchem dostałem tym pytaniem w głowę na konferencji Agile By Example. Liczę, że skorzysta na tym każdy, kogo intryguje to pytanie niezależnie czym się zajmuje, jaką rolę pełni i jaki ma staż.

Parę słów o mnie…  
Staram się łączyć światy. Kiedyś technologię z niemożliwością, potem technologię z biznesesm a teraz różnych ludzi ze sobą. Bo to, najczęściej jest największą blokadą w osiągnięciu sukcesu.


Mój profil na <a href="https://pl.linkedin.com/in/lukaszszostek" target="_blank">LinkedIn</a>

Metodyczne podejście do pytania o wartość nazwałem [Value-based decisions](https://value-based-decisions.com/).
