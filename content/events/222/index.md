---
number: "222"
date: "2021-01-11T18:00:00+01:00"
title: "Dług techniczny — profilaktyka i leczenie"
speakers: "Marcin Kępka"
lang: "pl"
sponsors: [""]
videoURL: ""
draft: false
---

Z pozoru wszystko działa, wykorzystujemy nasze kompetencje najlepiej jak potrafimy, wszystkie zwinne wydarzenia dopracowujemy w najdrobniejszych szczegółach i nic, ale to zupełnie nic nie wskazuje na śmiertelne zagrożenie, które czai się w zakamarkach zwinności naszych zespołów. Zaniedbywany wielokrotnie, wyśmiewany przez najstarszych menedżerów, atakuje w najmniej spodziewanym momencie. Dług techniczny — to właśnie o nim mowa.

Przez światowych znawców i ekspertów z dwoma a nawet trzema certyfikatami, uznawany jest za jedną z głównych przyczyn spowolnienia organizacji w reagowaniu na zmiany, co w konsekwencji może nawet prowadzić do śmierci produktu. Czy można jakoś temu zaradzić? Czy można rozpoznać pierwsze sygnały nadchodzącej katastrofy? A co jeżeli zaniedbaliśmy profilaktykę i nasz wróg już zaatakował prawie każdy element backlogu?

Teoria nie odpowie na wszystkie z tych pytań, dlatego na spotkaniu porozmawiamy też o konkretnych przypadkach klinicznych, wymienimy się naszymi doświadczeniami i wypracujemy najlepszą szczepionkę ;-)

Marcin Kępka [LinkedIn](https://www.linkedin.com/in/marcin-k%C4%99pka-74060a176/)

W wieku 7 lat napisał na drzwiach swojego pokoju “prof. dr hab. med.”, jednakże po wielu latach nauki ekonomii odkrył swoje prawdziwe powołanie w branży IT. Od 18 lat zdobywa doświadczenie w rozwoju oprogramowania jako analityk, kierowników projektów informatycznych, a od kilku lat również jako Scrum Master. Prywatnie mąż i ojciec wspaniałej trójki dzieci, od których uczy się łamania ,,status quo'' i kreatywnego podejścia do ,,nudnego i poważnego'' świata dorosłych.
