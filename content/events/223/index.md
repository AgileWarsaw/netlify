---
number: "223"
date: "2021-01-25T18:00:00+01:00"
title: "[warsztat] Agile Lifestyle, co umożliwia nam zwinny sposób życia?"
speakers: "Piotr Radaj"
lang: "pl"
sponsors: ["Reef Technologies"] 
videoURL: ""
draft: false
---

Wymuszona, ze względu na pandemię koronawirusa, praca w domu (ang. Home Office) w pełnym wymiarze czasu (a nie rzędu 1-2 dni w tygodniu) oraz przez większą liczbę zespołów (nie tylko zespołów IT, ale nawet całe firmy) jest dowodem na to, że można tak pracować. Szybka transformacja cyfrowa przedsiębiorstw stała się faktem. Kto nie potrafił przestawić się na model pracy bez biura ten mógł nie przetrwać na rynku.

Rodzi się jednak pytanie czy wykorzystujemy w pełni możliwości pracy w domu? A być może tkwimy jeszcze w swoich ograniczających przekonaniach?
Celem warsztatu jest wzajemna inspiracja uczestników poprzez dyskusje oraz dzielenie się własnym doświadczeniem do przetestowania pewnych zwinnych możliwości w swoim życiu (ang. Agile Lifestyle).

Jako prowadzący nadam ramy dyskusji oraz podzielę się swoimi wnioskami z blisko 4-letniej pracy w Reef Technologies – całkowicie zdalnym pythonowym software house. Nie twierdzę jednak, że znam wszystkie odpowiedzi. Formuła warsztatu umożliwi wzajemne dzielenie się doświadczeniami uczestników.

#### <a href="https://www.linkedin.com/in/piotr-radaj-0a7727a5/" target="_blank">Piotr Radaj</a>
<ul>
<li> na co dzień współpracuję z <a href="https://reef.pl/" target="_blank">Reef Technologies</a> (zdalna firma wytwarzająca oprogramowanie na zamówienie). Jestem odpowiedzialny za: działalność strategiczną/operacyjną/rekrutacyjną, dbanie o zespoły klientów, sprawdzanie dopasowania produktu/usługi do rynku dla małych biznesów i startupów
<li> działam jako zewnętrzny mentor i coach dla członków zespołu zwinnego (Scrum Masterów, Product Ownerów, Developerów) oraz ich menedżerów/liderów (również pro bono w ramach warszawskiego <a href="https://integrator.naszebielany.pl/index.php/miesieczny/wydarzenie/311/" target="_blank">Bielańskiego Integratora Przedsiębiorczych</a>
<li> współorganizuję spotkania Agile Warsaw, które zrzeszają nieformalną, lokalną społeczność entuzjastów zwinności.
</ul>
