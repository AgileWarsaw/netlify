---
number: "229"
date: "2021-04-12T18:00:00+01:00"
title: "Bezpieczeństwo psychologiczne w samoorganizacji."
speakers: "Irena Kaszewska, Paulina Koperska"
lang: "pl"
sponsors: ["Reef Technologies", "QAgile"]
videoURL: ""
draft: false
---

"Całość jest większa niż suma jego części" - Arystoteles. Jego imieniem został nazwany projekt HR Google z 2012 roku, którego celem było znalezienie odpowiedzi na pytanie co jest kluczowe dla zbudowania zespołów osiągających sukces .

Spośród 5 odkrytych czynników na pierwszym miejscu znalazło się poczucie bezpieczeństwa rozumiane jako pozwolenie na zadawanie trudnych pytań o sens i kierunek działań, gotowość do podejmowania ryzyka, odkrywania własnej wrażliwości bez obawy o reakcję zespołu.

Samoorganizujące się zespoły to coraz powszechniejszy sposób na zapewnienie zwinności organizacji. Systemy samoorganizacyjne zostały stworzone z myślą o łączeniu efektywności w realizacji celów z humanizmem.

Skupimy się na humanizmie. Jakie praktyki mu sprzyjają? O co należy zadbać? Jakie postawy liderów i członków zespołów są nierozerwalnie związane z metodami samoorgnizacyjnymi?

Celem warsztatu jest zarówno doświadczenie praktyk, jak i dotarcie do ich głębszego sensu i wpływu na poczucie psychologicznego bezpieczeństwa członków zespołu. Dzięki temu możliwe będzie świadome budowanie silnych i skutecznych zespołów.

Osią warsztatu będzie pogłębienie zrozumienia 5 wybranych elementów metodyk samoorganizacyjnych o szczególnej mocy w kreowaniu bezpieczeństwa psychologicznego. Będzie też przestrzeń na wymianę myśli i doświadczeń. Zapraszamy!

###  <a href="http://linkedin.com/in/irena-kaszewska-a6b17638" target="_blank">Irena Kaszewska</a>

Irena Kaszewska - Jestem konsultantką wspierającą firmy w usprawnianiu metod zarządzania i organizacji pracy.
Za mną 10 lat doradztwa strategicznego i procesowego w Accenture oraz blisko 10-letnie doświadczenie we współkreowaniu i realizacji ogólnofirmowych programów transformacyjnych w Orange.
Jestem praktykiem i certyfikowaną trenerką samoorganizacji będąc przekonaną, że jest adekwatną odpowiedzią na współczesne wyzwania organizacji.
 
###  <a href="http://www.linkedin.com/in/paulinakoperska" target="_blank">Paulina Koperska</a>

Paulina Koperska - Jestem entuzjastką, praktyczką i promotorką samoorganizacji; liderką z kilkunastoletnim doświadczeniem biznesowym w obszarze FMCG, coachem indywidualnym i zespołowym, trenerką umiejętności miękkich w kilkudziesięciu organizacjach.
Założyłam Stowarzyszenia Design for Change Polska.
Należę do zespołu Turkusowych Śniadań i SoFA
