---
number: "245"
date: "2022-03-09T10:00:00+01:00"
title: "Oswoić, zrozumieć i rozwiązać konflikty"
speakers: "Ola Tarajko"
lang: "pl"
sponsors: ["Allegro"]
videoURL: ""
slidesURL: ""
draft: false
---

### Warsztat pt. "Oswoić, zrozumieć i rozwiązać konflikty"

Skakanie sobie do oczu, przedłużające się milczenie, rzucone w poczuciu rezygnacji “a niech Wam będzie”. Znasz takie sytuacje? Jeśli tak, to masz lub miałaś/-eś do czynienia z konfliktem. Sam konflikt nie jest ani dobry, ani zły, po prostu się zdarza - ważne jest to, jak na niego reagujemy i jakie strategie rozwiązania wybieramy.

#### Te warsztaty są dla Ciebie, jeśli chcesz:

oswoić konflikty i przestać się ich obawiać,
zdobyć lub pogłębić wiedzę, czym jest konflikt, jakie są rodzaje konfliktów oraz strategie ich rozwiązywania,
zrozumieć, jakie są potencjalne źródła konfliktów i kiedy się najczęściej pojawiają,
przyjrzeć się własnym sposobom rozwiązywania konfliktów w oparciu o model Extended DISC,
poznać i trenować narzędzia komunikacyjne wspierające efektywne rozwiązywanie konfliktów,
przećwiczyć adekwatne reakcje na sytuacje konfliktowe (w pracy i w życiu prywatnym),
przepracować swoje case study.


### Ola o sobie:

Zanim zostałam Agile Coachem w Allegro, pełniłam zawodowo różne role: m.in. nauczycielki języka polskiego, rzecznika studenta czy specjalistki od administracji. Co łączy wszystkie te doświadczenia? To, że od zawsze lubię pomagać, doradzać i dzielić się wiedzą. A czego nie lubię? Zamiatania trudnych spraw pod dywan. I właśnie dlatego nie boję się mówić głośno o konfliktach. Prywatnie obsesyjnie czytam, kocham teatr i jestem balkonową ogrodniczką :)


<a href="https://www.linkedin.com/in/aleksandra-tarajko-523b4118a/">Ola na LinkedIn</a>

---
