---
number: "248"
date: "2022-03-30T18:00:00+01:00"
title: "Solidarni z Ukrainą: Wojna w cyberprzestrzeni - zimna czy zwinna?"
speakers: "Igor Popik"
lang: "pl"
sponsors: [""]
videoURL: ""
slidesURL: ""
draft: false
---

### Wojna w cyberprzestrzeni - zimna czy zwinna?

Wojna hybrydowa dzieje się naprawdę i nie uznaje granic. O czym warto wiedzieć i na co zwrócić uwagę w cyberprzestrzeni opowie nam nasz gość Igor Popik. Będziemy rozmawiać o Anonymous (good, bad or ugly?), zagrożeniach dla infrastruktury, wojnie informacyjnej i podstawowych zasadach higieny. Podczas rozmowy będziecie mogli zadawać pytania i bezpośrednio porozmawiać z prelegentem.

#### Kontekst:

Wojna na Ukrainie wywołuje wiele trudnych emocji i nieodpartą chęć niesienia pomocy. Zachęcamy do wzięcia udziału w akcji [Solidarni z Ukrainą], w którą włączamy się jako AgileWarsaw - wesprzyj wybraną inicjatywę z listy umieszczonej poniżej, a w ramach podziękowania, zaprosimy Cię na wydarzenie.

#### Dla kogo:

Dla każdego, kto w tym bardzo emocjonalnym czasie chce zrozumieć co się dzieje w cyberprzestrzeni, jak oddzielać ziarna od informacyjnych plew i zachować cyberhigienę osobistą.

#### Prowadzący:

Igor Popik od ponad 20 lat działa w branży IT - głównie w różnych obszarach związanych z wytwarzaniem oprogramowania. Bezpieczeństwem zajmuje się zawodowo (na potrzeby projektów w firmach w których pracuje) i hobbystycznie (doświadczenia z obydwu stron barykady).
