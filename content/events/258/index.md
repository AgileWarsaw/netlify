---
number: "258"
date: "2022-11-21T19:00:00+01:00"
title: "Houston, mamy problem!"
speakers: "Marta Orbitowska"
lang: "pl"
sponsors: ["DXC", "QAgile"]
videoURL: ""
slidesURL: ""
draft: false
---

Nieustanne rozwiązywanie napotykanych problemów jest cechą uczącej się organizacji, a do takiej większość z nas stara się dążyć.

Zastanów się jak podchodzisz do rozwiązywania problemów: intuicyjnie czy systemowo?

Dobry nawyk systematycznego planowania działania, weryfikacji i ugrutowywania zmian procentuje na każdym poziomie organizacji.

PROBLEMY TO MOŻLIWOŚCI!

Celem tego meetupu jest oddanie w Wasze ręce skutecznej, systemowej metody Problem Solving, opartej na koncepcie 8D (nota bene, mającym swoje korzenie w Departamencie Obrony USA). Jej skuteczność potwierdzana jest przez wiele organizacji, u których podstaw jest Lean, tzw. „szczupłe zarządzanie” i tych, które ewoluują na drodze Lean.  

Jakie korzyści da Wam ta metoda?   
Strukturę, systemowe podejście, oszczędność czasu, narzędzia dochodzenia RCA, wprowadzanie działań korygujących, mierzenie efektów, zapobiegnięcie powracaniu problemu.

Dla kogo jest ten meetup?   
Dla każdego z Was, członków zespołów, liderów, kierowników projektów.

## Marta o sobie:

Z pasji i przekonania jestem Scrum Masterem z wieloletnim doświadczeniem, wprowadzam podejście zwinne holistycznie w całej organizacji oraz eduScrum w placówkach oświatowych.

Jako Agile Coach, wspieram organizacje w adaptacji zmian w szybko zmieniającym się otoczeniu biznesowym oraz w byciu organizacją uczącą się wykorzystując Scrum, LeSS, metodę Kanban. Na co dzień pomagam zespołom korzystać z wartości i praktyk Scruma, wspieram w doskonaleniu praktyk metody Kanban, a interesariuszom rozwijać postawę Agile.

Z wytwarzaniem oprogramowania związana jestem od ponad dwudziestu lat, zaczynając swoją drogę jako inżynier jakości, przez lidera zespołu, a od dziesięciu lat jestem Scrum Masterką, mentorką Agile.

Wraz z moją siostrą Pauliną Orbitowską-Fernandez, jestem prekursorką podejścia zwinnego w polskiej edukacji, sprowadzając metodę eduScrum®, która służy nauczycielom, wykładowcom, uczniom i studentom w odkrywaniu własnego procesu uczenia się opartego na rozwoju kluczowych kompetencji XXI w.

Martę znajdziesz na [LindkedIn](https://www.linkedin.com/in/marta-orbitowska/) oraz [www](https://agilekata.pl/)
