---
number: "271"
date: "2023-05-15T18:00:00+01:00"
title: "[spotkanie stacjonarne] Podstawy mediacji i rozwiązywania konfliktów w zespołach IT"
speakers: "Agnieszka Zawadzka"
lang: "pl"
sponsors: ["DXC Technology"]
videoURL: ""
slidesURL: "Podstawy_mediacji_Agile_Warsaw_dla_uczestników.pdf"
draft: false
---

Podczas interaktywnego wykładu zaproszę Cię do wejścia w buty mediatora. Postawimy hipotezy dotyczące rodzajów konfliktów w konkretnych sytuacjach, wziętych z życia zespołów IT. Porozmawiamy o znaczeniu hipotez w pracy z konfliktem i dopasujemy efektywne interwencje do różnych rodzajów sytuacji konfliktowych.

### Dla kogo jest ten meetup?

Zapraszamy członków i liderów zespołów IT, Scrum Masterów, PO-sów, Agile Coachów oraz wszystkich tych, którzy chcieliby lepiej zrozumieć konflikt i skuteczniej nim zarządzać.

## Prelegenci:

[Agnieszka Zawadzka](https://www.linkedin.com/in/agnieszkazawadzkascrum/): Na co dzień pełnię rolę Scrum Masterki w zwinnych zespołach. Jestem również mediatorką oraz trenerką kompetencji psycho-społecznych.
Jestem fanką konfliktów 😊. Praca z konfliktem jest dla mnie zarazem fascynująca i wymagająca. Pozwala osiągać doskonałe rezultaty w procesie budowania współpracy i wzmacniania efektywności osobistej oraz zespołów w których pracujemy. Konflikt może tworzyć „twórczy ferment”, jak i mieć destrukcyjną siłę. Wierzę, ze możemy mieć wpływ na to, jak z niego skorzystamy.
