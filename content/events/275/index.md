---
number: "275"
date: "2023-07-03T18:00:00+01:00"
title: "Jak sobie radzić z ciągle rosnącą listą wymagań/zadań, czyli techniki priorytetyzacji backlogu"
speakers: "Magda i Marcin Gałaj"
lang: "pl"
sponsors: ["PKO Bank Polski"]
videoURL: ""
slidesURL: ""
draft: false
---

Listy wymagań, listy zadań, czy po prostu backlogi mają tę niewdzięczną cechę, że lubią się rozrastać w nieskończoność i zawsze zawierają dużo więcej elementów niż my, czy nasz zespół jest w stanie zrealizować.

Jak zatem wybrać te najbardziej wartościowe zadania, wymagania czy historyjki użytkownika, skoro wszystko wydaje się tak samo ważne?
Jak odsiać ziarno od plew? Od których elementów naszej listy zacząć?
Temat może być szczególnie istotny dla każdego, kto w swojej codzienności mierzy się z wyzwaniem zarządzania wieloma tematami na raz.

Podczas warsztatu:

* poznacie 10 technik radzenia sobie z ciągle rosnącymi listami wymagań,
* poznacie wady i zalety poszczególnych technik,
* dowiecie się, którą technikę w jakiej sytuacji stosować.

### Dla kogo jest ten meetup?

Warsztat adresowany jest do Scrum Masterów oraz Product Ownerów, ale również do każdego, kto na co dzień mierzy się z wyzwaniem zarządzania wieloma tematami na raz.

## Prelegenci:
[Magdalena Gałaj](https://www.linkedin.com/in/magdalena-galaj/) – uwielbia pracę z ludźmi, w zgodzie z wartościami, którym jest wierna. Zafascynowana metodami zwinnymi, od 2 lat spełnia się w roli Scrum Mastera. Radość i satysfakcję daje jej możliwość przekazywania wiedzy, wspierania potencjału, który tkwi w ludziach, obserwowania, jak stają się samodzielni i coraz lepsi w tym, co robią. Prywatnie miłośniczka podróży, kina, teatru i dobrej kuchni.

[Marcin Gałaj](https://www.linkedin.com/in/marcin-gałaj-a3808a1/) – mąż, ojciec, Agile Coach, Scrum Master. Od 4 lat praktykuje Scruma w branży finansowej. Wieloletni biznesowy background sprawia, że doskonale czuje biznesowy aspekt tego, nad czym pracują zespoły scrumowe, z którymi współpracuje. Głęboko wierzy w sens pracy zespołowej. Na co dzień tworzy ramy, w których zespoły mogą się samoorganizować i efektywnie pracować. W wolnym czasie podróżuje, żegluje i serwuje dobrą kuchnię swojej żonie.