---
number: "280"
date: "2023-09-11T18:30:00+01:00"
title: "Czym się różni milion od miliarda, czyli storytelling liczb i danych"
speakers: "Anna Kędzierska, Maciek Cichocki"
lang: "pl"
sponsors: ["PKO Bank Polski; QAgile"]
videoURL: "https://youtu.be/DYjF_fQAmd0"
slidesURL: ""
draft: false
---
"Jedną z najbardziej wyrafinowanych, starożytnych chińskich tortur było obcięcie skazańcowi powiek. Człowiek, który nie mógł zamknąć oczu i przez całą dobę odbierał bodźce ze świata zewnętrznego, szybko zaczynał chorować i umierał. Naukowcy porównują współczesnych ludzi do tych chińskich skazańców: ilość bodźców i informacji, które codziennie wchłaniamy, zaczyna przekraczać możliwości adaptacyjne naszego organizmu. Co się dzieje, gdy mózg zostanie przeładowany danymi?"

~Focus.pl

Wykład „Czym się różni milion od miliarda, czyli storytelling liczb i danych” ma pomóc oszczędzić odbiorcom Twoich prezentacji bólu poznawczego, wynikającego z przeładowania danych i liczb.

W tym celu zapraszamy Cię do posłuchania o tym:

Dlaczego i jak warto selekcjonować dane.

Jak o nich opowiadać tak, aby inni je "poczuli" i zrozumieli.

Na czym polega myślenie o danych i ich prezentowaniu przez pryzmat celu biznesowego.

Spotkanie z nami będzie okazją do spojrzenia na dane i liczby przez pryzmat historii, które za nimi stoją.

### Dla kogo jest ten meetup?
Do wszystkich, którzy prezentują dane, wyniki, liczny i statystyki a chcą o tym mówić w sposób zrozumiały dla odbiorców a nawet ciekawy! ;)

### [Anna Kędzierska](https://www.linkedin.com/in/kedzierska/)

Gryzmografka, Psycholog, Trenerka biznesu

Ekspertka wystąpień publicznych

20.000 godzin przepracowanych na salach szkoleniowych, 9 lat wystąpień w mediach, blisko 50 projektów webinarowych i prelekcji na konferencjach.

Sztuka komunikacji to moja codzienność od końca XX wieku. Od 7 lat wspieram ją odręcznymi wizualizacjami.

Rysuję prezentacje biznesowe oraz filmy promocyjne i instruktażowe.

Mama, żona, autorka Obrazków do Myślenia.

### [Maciek Cichocki](https://www.linkedin.com/in/maciekcichocki/)

Storyteller, Podcaster, Trener biznesu

Ekspert w obszarze zmiany

Tworzę i opowiadam historie, które dają do myślenia. Projektuję narracje, które wspierają zmiany, skłaniają do refleksji i działania. Pomagają osiągnąć cel i kreować odczucia klientów. Opowiadanie towarzyszy mi od zawsze. Od 20 lat to mój sposób na życie.

W liczbach oznacza to ponad 25.000 godzin pracy na większych i mniejszych scenach, blisko 40 projektów e-learningowych, setki poprowadzonych prezentacji i dziesiątki scenariuszy napisanych dla innych.

Ojciec, ojczym, mąż i kolarz.

### Anię i Maćka znajdziecie:

[www](https://opowiedz.to)
[Podcast](https://bit.ly/opowiedz_to)
[LinkedIn](https://www.linkedin.com/company/opowiedz-to/)
[YouTube](https://www.youtube.com/opowiedzto)
