---
number: "284"
date: "2023-10-23T18:00:00+01:00"
title: "Geometria komunikacji, a kształt zespołu."
speakers: "Grzegorz Pudło"
lang: "pl"
sponsors: ["DXC"]
videoURL: ""
slidesURL: ""
draft: false
---

Geometria komunikacji, a kształt zespołu.

Uczestnicy wspólnie wykonają trzy proste zadania bazujące na geometrii. Proste na pozór ćwiczenie, w warunkach ograniczenia zmysłów, okaże się być zadaniem na tyle skomplikowanym, by wymusić na uczestnikach porzucenie typowych metod pracy grupowej. Cel będzie jasny, ale czy ścieżka do niego prowadząca będzie równie oczywista? Niezależnie od rezultatu, spróbujemy wspólnie zebrać wnioski, które mogą okazać się pomocne w prawdziwej pracy zespołowej. Aby nie pozostawiać uczestników z poczuciem zbytniej lekkości, całość podlejemy na koniec sosem wiedzy akademickiej z zakresu językoznawstwa. Ale spokojnie — to podstawy z pierwszego roku więc sos powinien być lekkostrawny :).

### Dla kogo jest ten meetup?

Warsztat skierowany jest do wszystkich osób pracujących z zespołami. W szczególności facylitatorom, liderom, managerom, scrum masterom i każdemu, kto chce doprowadzić do "bycia na tej samej stronie"

## Prelegent:

[Grzegorz Pudło](https://www.linkedin.com/in/gpudlo/) - Backendowiec z mojej firmy powiedział, że "Ty to jesteś trochę taki Stańczyk" co uznałem za niepomierny komplement. Robiłem w życiu różne rzeczy: występowałem jako aktor, prowadziłem zajęcia z hydrauliki siłowej, pisałem przemówienia jednemu znanemu politykowi, zarządzałem projektami inwestycyjnymi w branży stolarki otworowej, grałem jako DJ na weselach i zajmowałem się sprzedażą w agencji digitalowej.
Od stycznia 2022 jestem Scrum Masterem i jak do tej pory w każdym miejscu, w którym się pojawiam, jestem pierwiosnkiem zwinności — już w trzeciej firmie wprowadzam Scrum od podstaw do zespołów, które nie pracowały do tej pory w żadnej konkretnej metodzie. Prywatnie mieszkaniec zacisznej wsi i wielki miłośnik życia kulturalno-towarzyskiego. Z wykształcenia polonista, który nigdy nie opanował zasad stawiania przecinków.