---
number: "285"
date: "2023-09-18T18:00:00+01:00"
title: "More with LeSS: Jak osiągnąć Zwinność w Dużej Skali?"
speakers: "Krzysztof Newiński"
lang: "pl"
sponsors: ["ProCognita","PKO Bank Polski"]
videoURL: ""
slidesURL: ""
draft: false
---

Elastyczność wynika z prostoty. Podobnie adaptacyjność organizacji nie jest efektem wdrożenia kolejnych frameworków, ale wynika z prostoty jej konstrukcji. Co zmienić w konstrukcji dużej organizacji, lub wielozespołowej grupy produktowej, aby była zwinna jak startup? Jakie elementy uprościć, by nie wprowadzić chaosu, a jednocześnie zyskać na adaptacyjności?

Zapraszam do dyskusji o tym, jak podejście LeSS może w tym pomóc. Zbadamy kluczowe aspekty redukowania złożoności organizacyjnej i skalowania zdolności adaptacyjnych (aka Agility). Wspólnie zamodelujemy omawianą dynamikę w organizacji, korzystając z Diagramu Pętli Przyczynowo-Skutkowej (Causal-Loop Diagram - CLD) - jednego z kluczowych narzędzi Myślenia Systemowego.

### Dla kogo jest ten meetup?

Do tych, którzy chcą lepiej zrozumieć wielozespołowy Product Development. Do Menadżerów i wszelkich Agentów Usprawniania.

## Prelegent:

[Krzysztof Niewiński](https://procognita.pl/firma/nasz-zespol/trenerzy/krzysztof-niewinski): Jestem inżynierem oprogramowania, któremu zależy, żeby inni inżynierowie byli dumni z tego, „co robią i jak to robią”. Od 18 lat podążam ścieżką „zwinności”, odkrywając lepsze metody tworzenia produktów i pełniąc w tym czasie różne role - od programisty, przez analityka i managera, aż po Scrum Mastera / Agile Coacha. Od 8 lat zawodowo wspieram tworzenie adaptacyjnych, uczących się organizacji skupionych na kliencie, a najciekawiej pracuje mi się z dużymi grupami produktowymi. Jestem promotorem podejścia LeSS (Large-Scale Scrum) w Polsce, które umożliwia rozwój produktów na dużą skalę. Staram się dzielić wiedzą i doświadczeniem zarówno na moich szkoleniach, jak i przez podcast „LeSS-Talks”, na który serdecznie zapraszam.