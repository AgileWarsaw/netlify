---
number: "302"
date: "2024-07-01T18:00:00+02:00"
title: "Jak zmierzyć i rozwijać Product Ownera/kę?"
speakers: "Łukasz Filut"
lang: "pl"
sponsors: ["DXC"]
videoURL: ""
draft: false
---

Jak zmierzyć…?  
Jedni powiedzą 184 cm. Drudzy powiedzą wartość na końcu. Trzeci współpraca. Czwarty roadmapa…

W praktyce co osoba, organizacja, manager podejście będzie inne.

Podczas warsztatu poznacie pewnego Product Ownera. Na podstawie jego opisu, działań i rezultatów zbudujemy na podstawie kart model kompetencji. Przedyskutujemy obszary, postawy i zastanowimy się nad jego efektywnością. Postawimy sobie pytanie co teraz go czeka. Jakie kompetencje powinien rozwinąć, jakie wykorzystać, jakie postawy przyjąć.

Z całą pewnością na podstawie tego przypadku:

  * omówimy czym powinien zajmować się Product Owner.
  * określimy najważniejsze efekty jego pracy
  * poznamy sposób przedstawiania kompetencji w postaci modelu rezultatów.
  * opracujemy nasz autorski proces rozwojowy.

Warsztat dla osób na każdym poziomie zaawansowania - im więcej perspektyw tym lepiej.

## Łukasz o sobie:

Jestem praktykiem zwinnego wytwarzania produktów od 12 lat. Specjalizuję się w szerokim wykorzystaniu Zarządzania Produktowego (Product Managementu), metody Lean Startup oraz Agile w tworzeniu innowacyjnych organizacji.

Prowadzę Plucky Rebels gdzie zarządzam i rozwijam produkty dla różnej wielkości firm wspierając je w maksymalizacji wartości dostarczanej klientom. Zespół, którym zarządzam to 12 ekspertów z doświadczeniem produktowym wspierających kompleksowo proces powstawania produktu – od ideii po produkt posiadający klientów i przynoszący zysk.
Ponadto wspieram firmy prowadząc mentoringi, coachingi oraz konsultacje w zakresie zarządzania produktowego. Moi klienci działają na rynkach innowacji technologicznych oraz startupów w takich branżach jak technologia, ed-tech, budowlana, med-tech / health-tech oraz szeroko rozumianych usług.

Pracowałem jako CEO, Head Of Product, dyrektor IT, projekt i program menedżer, Scrum Master, Product Owner a na początku swojej drogi zawodowej byłem programistą i administratorem.

W wolnych chwilach lubię dzielić się wiedzą będąc trenerem, wykładowcą oraz opiekunem merytorycznym studiów podyplomowych.

