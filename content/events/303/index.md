---
number: "303"
date: "2024-07-11T18:00:00+02:00"
title: "Jak stoicyzm wspiera zespoły scrumowe?"
speakers: "Zuzanna Konarska"
lang: "pl"
sponsors: ["PKO"]
videoURL: ""
draft: false
---

Warsztat poświęcony będzie wykorzystaniu narzędzi stoickich w pracy z zespołem scrumowym oraz w zarządzaniu zmianą w organizacji przechodzącej na Agile.  

Myślisz, że jako scrum master, agile coach, change agent stoisz w martwym punkcie? Tak, to się zdarza, ale przy wykorzystaniu takich narzędzi, jak np.:  

  * preameditatio malorum,  
  * exetazein,  
  * zależne vs niezależne  

spróbujemy poradzić sobie z tym impasem.

Poznasz stoickie techniki radzenia sobie z trudnymi sytuacjami. Nauczysz się działać w środowisku, w którym pewna jest tylko zmiana i już po warsztacie znajdziesz sposób na pracę ze zmianą w swoim zespole, organizacji albo dla samego siebie.

Jako że warsztat ma charakter praktyczny, będziemy korzystać z doświadczeń użytkowników, a także podzielę się swoim własnym. Na pewno czymś, co będzie dobrym punktem wyjścia dla uczestników będzie zapoznanie się z ,,Rozmyślaniami'' Marka Aureliusza a dla chętnych listy Seneki i Encheiridion Epikteta.

### Do kogo skierowany jest warsztat?
Jest to spotkanie dla wszystkich zainteresowanych.

## Poznaj prowadzącego:

<a href="https://www.linkedin.com/in/zuzanna-konarska/" target="_blank">Zuzanna Konarska</a> o sobie: jako Scrum Master pracuję od ponad 7 lat. Od trzech lat Praktyk Large Scale Scrum. Mam na swoim koncie doświadczenia prelegenckie (Agile by Example 2019, 2023, meetupy Trójmiasto Agile 3M 2019, 2023, Scrum Experience Day 2020, Scrum Summit 2024). W swojej pracy lubię to, że mogę zadawać dużo głupich pytań i wspólnie z zespołem znajdywać na nie odpowiedzi. Praktyk Liberating Structures, NVC a od ponad 6 lat wykorzystuję praktyki stoickie w swojej pracy.
