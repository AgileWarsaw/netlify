---
number: "305"
date: "2024-09-09T18:00:00+02:00"
title: "Grupowe podejmowanie decyzji - dlaczego idzie jak po grudzie? Warsztat socjokratycznego podejmowania decyzji w grupie"
speakers: "Aleksandra Jach"
lang: "pl"
sponsors: ["PKO BP"]
videoURL: ""
draft: false
---

Pewnie zastanawiałaś/eś się nie raz dlaczego tak ciężko podejmować decyzje w grupie. Frustrowało Cię, że rozmawiacie o nieistotnych sprawach zamiast posuwać się do przodu. Albo słuchałeś/aś jak ktoś o wyższym statusie w grupie przekonuje resztę, albo największa gaduła przemyca ludzi na swoją stronę. A może trudno Ci było wyłapać jaki jest właściwie argument za albo przeciw jakiejś decyzji...

To tylko kilka z wielu różnych problemów, które pojawiają się przy podejmowaniu decyzji w grupie. Socjokracja ma na to sposób. Pomaga wyklarować propozycję, a następnie uczy zorganizowania grupowej dyskusji w taki sposób, że każda osoba wie co się dzieje i na jakim jesteśmy etapie. Poza tym, w socjokracji decyzje podejmuje się przez sprzeciw. Towarzyszy temu przekonanie, że niezgoda na zaproponowane rozwiązanie jest ok - pokazuje nam ryzyka albo niepełną informację na dany temat. Sprzeciw musi być jednak podparty odpowiedzią na pytanie - dlaczego podjęcie tej konkretnej decyzji zagraża naszemu celowi/organizacji/zespołowi.

Na warsztacie weźmiemy sobie jakiś prosty temat i spróbujemy razem podjąć decyzję. A potem będziemy świętować.

Jest to spotkanie dla: Wszystkich, którzy mają problemy z grupowym podejmowaniem decyzji

## Poznaj prowadzącego:

<a href="https://www.linkedin.com/in/aleksandrajach" target="_blank">Aleksandra Jach</a>  - facylitatorka, coachka, trenerka, kuratorka sztuki. Pracuje w różnych rolach, pod tym samym celem - wspierania lepszej komunikacji w organizacjach, żeby działały bardziej skutecznie i z większym sensem. Ma szerokie doświadczenie w kierowaniu złożonymi projektami artystycznymi, które zdobywała w Polsce i zagranicą (m.in. w Hamburger Bahnhof i DaaD w Berlinie). Jest autorką pierwszego polskiego dokumentu sieciowego o transformacji energetycznej: <a href="https://buriedsun.biennalewarszawa.pl" target="_blank">https://buriedsun.biennalewarszawa.pl</a> . Współzakładała Kulturę dla Klimatu - kolektyw działający na rzecz zmian w sektorze kultury w stronę świadomego korzystania z zasobów. Jest jedną z fundatorek Fundacji Huba, która wspiera w rozwoju organizacji i strategicznej komunikacji.
