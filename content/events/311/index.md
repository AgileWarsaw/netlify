---
number: "311"
date: "2024-11-18T18:00:00"
title: "Jak zorganizować współpracę kilku osób - grupa, załoga, zespół."
speakers: "Jaga Biernacka-Urban"
lang: "pl"
sponsors: ["DXC"]
videoURL: ""
slidesURL: ""
draft: false
---

## Część 1, prelekcja

“Czy jesteśmy zespołem?”   
“Czy powinniśmy w ogóle być zespołem? Przecież mamy tak różne zadania.”  

To pytania, które bardzo często słyszę pracując z organizacjami. Zadają je zarówno członkowie zespołów deweloperskich, scrum masterzy jak i liderzy. Aby rozwiać wątpliwości pokażę, jak można zorganizować pracę kilku osób i jakie czynniki mają na to wpływ. Pokażemy, jak ludzie mogą ze sobą współpracować na pewnym kontinuum, od grupy często zmieniających się osób, do długotrwałych, mocno kooperujących zespołów.   
Omówimy koszty i benefity każdego rozwiązania. 

Będzie nie tylko o IT, ale też o chirurgach, załogach samolotów i komandosach, bo te branże są dobrze przebadane i dostarczają nam wiarygodnych, sprawdzonych w praktyce rozwiązań. A przy tym dosyć łatwo przenieść je na grunt IT.

## Część 2, warsztat
W drugiej części użyjemy narzędzi diagnostycznych, pozwalających zdecydować, którego rozwiązania potrzebujemy i zidentyfikować umiejętności, jakich musimy nauczyć naszą grupę, aby efektywnie współpracowała.

### Dla kogo jest to spotkanie?

Warsztat jest adresowany do każdego, kto zastanawia się nad tym, jak powinna być zorganizowana praca jakiejś grupy ludzi. Z uwagi na kontekst wystąpienia będziemy mówili dużo o IT, ale zagadnienie jest uniwersalne w różnych branżach. Na pewno zapraszamy tech leadów, menedżerów liniowych i wyższego szczebla, Product Ownerów, Scrum Masterów, albo osoby zajmujące się Kanbanem. Ale jeśli jesteś członkiem zespołu i zastanawiasz się, czy to, co robi Twoja firma ma sens - nie wahaj się i wpadaj :)


## Prowadząca:

Antykonsultant, bo pracując z organizacjami angażuję się w długoterminowo w ich udoskonalanie, wykonując część pracy własnymi rękami.  

Specjalizuję się w motywacji w zwinnych zespołach. Od lat pomagam firmom zwiększać kooperację pomiędzy działami, zespołami i pracownikami. Jestem ekspertem zwinnych (agile) i leanowych podejść. Pracuję z zarządami firm różnej wielkości (w tym dużych korporacji i spółek skarbu państwa), z kadrą kierowniczą oraz z zespołami. Lubię pracować zarówno z dużymi organizacjami typu banki (mam ich kilka na swoim koncie), jak i ze startupami.  

Obecnie prowadzę własną działalność pod nazwą Scientific Agile, skoncentrowaną na budowie adaptacyjnych zespołów, uczących się organizacji oraz kształceniu kadry menedżerskiej. Tworzę własne programy edukacyjne, skupione na zwiększaniu współpracy w organizacjach i zmianie kultury organizacyjnej, w szczególności na budowie kultury inżynierskiej.  

Poprzednio pełniłam rolę dyrektora merytorycznego i Product Ownera Szkoły Agile Coachów i Scrum Masterów, gdzie odpowiadałam za program, koordynację trenerów oraz prowadziłam zajęcia i mentoringi.  

Jestem zafascynowana III falą behawioralną i wprowadzam narzędzia, jakich dostarcza Acceptance and Commitement Training (ACT) do pracy z organizacjami.  

Obecnie prowadzę zajęcia na kilku uczelniach z zakresu pracy z konfliktem, budowy zespołów oraz psychologii organizacji.  

Ukończyłam psychologię społeczną na warszawskim SWPS. Ciągle rozwijam się uczestnicząc w szkoleniach i długofalowych programach rozwojowych. Więcej informacji na <a href="https://www.linkedin.com/in/agnieszka-jaga-biernacka/" target="_blank">https://www.linkedin.com/in/agnieszka-jaga-biernacka/</a>.
