---
number: "320" 
date: "2025-04-06T13:00:00+01:00"
title: "ABE Light 2025"
speakers: "Aga Szóstek, Kate Hobler, Agnieszka Sint, Maciej Czyżowicz"
lang: "pl"
sponsors: ["BEC Technologies Poland", "Akademia Leona Koźmińskiego w Warszawie"]
videoURL: "https://youtube.com/playlist?list=PLwoIK953bBnPW5jWoS-jq_lYwCYsa6qgT&si=-YtcKcKcHpbxWshC" 
slidesURL: ""
draft: false
---

# Prezentacje

## Aga Szóstek

### Sztuka bycia dobrym liderem

Wiele organizacji i społeczności ma nie tylko dług technologiczny, lecz także dług przywódczy. Kiedy dołączacie do nowego miejsca, otrzymujecie domyślny i niezdefiniowany zestaw założeń dotyczących tego, jakimi przywódcami powinniście być. Jest to zwykle połączenie duchów przeszłych i obecnych liderów, z ich dobrymi i złymi nawykami wzmocnionymi przez ogólną kulturę organizacyjną. Można więc bezpiecznie założyć, że nie ma jednej odpowiedzi na pytanie, czym jest „dobre” przywództwo w miejscu, w którym się znajdujecie. Każda odpowiedź jest dobra, o ile czujecie, że wasze podejście pasuje do was i pomaga innym wokół was rozwijać ich potencjał. Prawdopodobnie wiecie, co cenicie w liderach, przełożonych i menedżerach, których spotkaliście na swojej dotychczasowej drodze, a jakich postaw chcecie uniknąć za wszelką cenę. Przyjrzyjmy się zatem, jak dowiedzieć się, jakim liderem chcecie zostać (bez względu na to czy prowadzicie zespół, projekt, czy też chcecie przekonać waszą organizację do waszego sposobu myślenia). 

<a href="https://youtu.be/4XMAY8OeyGY?si=9y2NRSvP7Ito3K9O" target="_blank">Nagranie prezentacji</a>.

## Kate Hobler

### Naginanie organizacji, czyli dlaczego Twoja organizacja nie powinna być ani edżajl ani turkusowa.

W świecie liderskim istnieje głębokie przekonanie, że zwinność, turkus, skalowanie, produkty i inne słowa kluczowe są (nomen omen) kluczowe dla sukcesu organizacji. Niestety, z popularnymi pomysłami jest jak z przeszczepami - wydaje się, że pasują, ale tak trochę nie do końca i pacjent ma problem do końca - nieraz krótkiego - życia. Podczas tej prelekcji spróbuję was przekonać, żeby nie być zwinnymi ani w skali ani żadnym innym turkusem - i że istnieje wiele innych dróg do sukcesu, który nie kosztuje 8000€/dzień pracy konsultanta. 

<a href="https://youtu.be/SvMqTzN6y5M?si=dYXvtnTyVC4m4OAY" target="_blank">Nagranie prezentacji</a>. 

## Agnieszka Sint & Maciej Czyżowicz

### Czy kultura podąża za strukturą? Case study z transformacji DOP.

Zespół Digital Operator Platform powstał w 2018 roku jako niezależna jednostka typu „start-up w korporacji”, której celem było zbudowanie w pełni cyfrowego produktu telco. Jednak jak to mówią „zmiana jest jedyną stałą” – gdy świat wokół Ciebie się zmienia, musisz umieć się dostosować, jeśli chcesz zostać w grze. A czasami pozostanie w grze wymaga rewolucji, a nie jedynie ewolucji. Co doprowadziło nas do decyzji, aby przeprowadzić rewolucję? Jakie są benefity, a jakie wady takiego podejścia do zmiany? Czy było warto? Czy kultura faktycznie podąża za strukturą? Jak w tym wszystkim odnaleźli się liderzy zarówno zespołów technicznych, jak i zespołów biznesowych? O tym wszystkim chcielibyśmy opowiedzieć przedstawiając historię transformacji 100-osobowej jednostki DOP w IT w dużej korporacji, jaką jest Orange Polska. 

<a href="https://youtu.be/TaTQAnqJt1Y?si=jOYDSXlX6tzzdMTx" target="_blank">Nagranie prezentacji</a>. <!-- nagrania na stronie ABE -->

# Warsztaty

## Justyna (Kęsik) Rędzikowska

### Lider(ka) w Świecie Liczb: Jak Komunikować Metryki, by Budować Zaangażowanie

Czy chcesz lepiej pracować z metrykami i zaangażować w to cały zespół? Czy chcesz opierać swoją pracę na danych i wnieść znaczący wkład w retrospektywy? Wiesz, jak ważne są metryki, ale zawsze trudno było Ci je efektywnie komunikować z zespołem?
Ten warsztat jest idealny dla Ciebie! :)

Zaczniemy od określenia celu i miejsca naszych działań w życiu zespołu. Omówimy podstawowe metryki procesowe oraz jak o nich rozmawiać z zespołem w sposób, który buduje zaangażowanie i poczucie bezpieczeństwa.

Podczas warsztatu dowiesz się:  
 *Jak efektywnie komunikować metryki, aby zespół czuł się zaangażowany i bezpieczny.
 *Jak angażować zespół w pracę z danymi, aby wspólnie dążyć do wzrostu, a nie oceniać ludzi.
 *Jak tworzyć kulturę zaufania i otwartości wokół metryk

Zakończymy warsztat analizą rzeczywistych przypadków, najpierw z moich zespołów, a następnie z Twoich, abyś mógł wyjść z gotowymi pomysłami do wdrożenia już następnego dnia. 

## Staszek Matczak

### Jira dla dorosłych - czyli o tym jak można skopać wizualizację pracy i o tym jak można ją naprawić

Mamy interesującą sytuację. Z jednej strony jednym z filarów Scruma jest przejrzystość: ,,praca musi być widoczna dla osób ją wykonujących, jak również dla osób, na rzecz których praca ta jest wykonywana''. A z drugiej strony narzędzia, które służą do wizualizacji pracy - takie jak na przykład Jira - są bardzo często przedmiotem żartów, memów i heheszków.

Podczas warsztatu spróbujemy znaleźć odpowiedzi na pytania:  
 *Po co w ogóle stosujemy narzędzia do planowania i monitorowania pracy?
 *Jakie są potrzeby osób które wprowadzają narzędzia oraz osób, które są użytkownikami tych narzędzi?
 *Czy możemy pogodzić potrzeby różnych interesariuszy?
 *Co może kryć się pod niechęcią do używania narzędzi?
 *I czy Jira Admin to nowy Agile Coach?

Zapraszam osoby, które chcą przyjrzeć się nie tylko warstwie narzędzi i procesów, ale chcą spojrzeć głębiej - na osoby, interakcje, potrzeby oraz strategie realizacji tych potrzeb. Sprawdźmy co można zrobić, żeby narzędzia nam pomagały a nie utrudniały pracę!

Dla pełnej jasności: nie jestem sponsorowany przez Atlassiana i nie jest to prezentacja sprzedażowa. A po drugie: słowo ,,Jira'' w tytule może być zastąpione przez dowolne inne narzędzie do planowania i zarządzania pracą. 

## Bartek Juszczak
### Another level unlocked! Jak liderzy/-ki mogą wykorzystywać coaching zespołu, aby...

W dzisiejszym szybko zmieniającym się świecie wzrasta potrzeba tworzenia świetnych zespołów - takich, które są efektywne nie tylko w krótkim okresie, ale trwale i konsekwentnie utrzymujących ten poziom w codziennej pracy. Z tego powodu niezbędny jest ciągły rozwój zespołu, który wspiera jego adaptację do zmieniających się warunków otoczenia oraz wzmacnia synergię.

Coaching zespołu jest w tym obszarze niezwykle pomocny. Jest to interwencja, która pozwala osiągać znaczące i trwałe rezultaty, a także rozwijać się na każdym etapie współpracy. Coaching staje się nieocenionym narzędziem w środowiskach organizacji różnej wielkości, ponieważ wysoka efektywność wymaga spójności w dążeniu do wspólnych celów, utrzymania innowacyjności i elastyczności w reagowaniu na zmiany.

W ramach warsztatu dowiesz się czym jest coaching zespołu wg International Coaching Federation, wiodącej organizacji zrzeszającej profesjonalnych coachów. Zrozumiesz czym różni się on od agile coachingu, treningu, doradztwa, mentoringu zespołu czy też facylitacji. Doświadczysz też, z perspektywy zespołu, przykładowego przebiegu sesji coachingowej zespołu.

## Dominika Ciszewska
### Narzędzia wspierające Twoje codzienne przywództwo w pracy zdalnej - case study

Jesteś liderką/em rozproszonego zespołu? Pracujesz jako Agile Coach w firmie 100% remote? Odpowiadasz za przewidywalność, a Twój obszar pracuje hybrydowo? A może niczym nie zarządzasz, a po prostu lubisz pracować zdalnie?
Jakkolwiek dotyczy Ciebie praca zdalna - znajdziesz tu coś dla siebie.

Na tych warsztatach dowiesz się:  
 *Jak dbać o Przyrost i Delivery, gdy wszyscy pracują zdalnie
 *Jak budować i wzmacniać chcianą kulturę organizacyjną, bez potrzeby jeżdżenia do biura
 *Jakie ograniczające przekonania masz Ty lub Twoja firma nt. pracy zdalnej lub nt. bycia liderką/em rozproszonego zespołu / obszaru i co w związku z tym
 *Kiedy warto dać sobie spokój i dla kogo to nie jest

Jeśli planujesz uczestniczyć w tych warsztatach z osobą, z którą pracujesz na co dzień - proszę zadbaj o to, by usiąść w dwóch różnych grupach. Dzięki! :)

## Konrad Gniazdowski, Konrad Mizera
### IMPROWIZUJĄCY LIDER - 4 cechy niezbędne w przywództwie

Improwizacja dla umysłu jest tym, czym joga dla ciała. Poznaj narzędzia, które w przystępnej formie rozwiną Twoje kompetencje miękkie w zarządzaniu zespołem. Przełam niepewność w wystąpieniach publicznych, buduj prawdziwe relacje, zaufaj innym i pozbądź się strachu przed popełnianiem błędów.

Dzięki temu warsztatowi poznasz impro i jego wpływ na budowanie mocnych nawyków, które zmienią Twój sposób komunikowania się z otoczeniem. Nabierzesz wprawy w używaniu swojego umysłu, nawet pod wpływem stresu: od small talku, przez rozmowy 1:1, po wystąpienia publiczne.

Uwaga: Ten warsztat to w znakomitej większości ruch, praktyka i akcja. Upewnij się, że masz wygodne buty i strój, w którym czujesz się swobodnie :)

## Kate Hobler
### Wszystko co wiesz o celach to nieprawda.

Przypomnijcie sobie studia lub szkolenia o efektywnych celach. Był tam SMART? Czy ktoś kiedyś skrytykował to narzędzie? Czy nadal jest w Waszych głowach dogmatem? A słyszeliście kiedyś o FAST? A o żywych celach? Wiecie na jakie pytanie odpowiada dobry cel? To wszystko eksperymentalnie pokażę wam na tym warsztacie. Będziemy grać w karty i się spierać. No i wywalę wam kilka dogmatów z głowy.  
Brzmi ciekawie? To chodź!

## Kasia Mydło, Maciek Stępnikowski
### Różne punkty widzenia - wspólny cel. Czyli jak poukładać współpracę z liderem Twojego zespołu

Jesteś Scrum Masterem i chcesz skuteczniej wpływać na rozwój zespołu w którym pracujesz? Dołącz do warsztatu, na którym nauczysz się, jak wypracować wspólny cel z osobą odpowiedzialną za określanie kierunku pracy zespołu.

Podczas interaktywnej sesji: 
 *Zastanowisz się jakie są potrzeby biznesowe i perspektywa drugiej strony
 *Wybierzesz kluczowy cel do realizacji
 *Stworzysz konkretny plan działania

To praktyczne doświadczenie pomoże Ci budować lepszą współpracę i zwiększać wartość dostarczaną przez Twój zespół.

## Ewa Kosterka, Marcin Ziółek
### Scrum Master vs. Manager – kto dostarcza więcej wartości? A może Agile Delivery Lead to przyszłość?

W świecie Agile trwa niekończąca się dyskusja – czy Scrum Master to manager? Czy organizacje bardziej potrzebują liderów służebnych, którzy wspierają zespoły w samoorganizacji, czy tradycyjnych menedżerów, odpowiedzialnych za wyniki, procesy i struktury?

A może przyszłość należy do nowego podejścia, takiego jak Agile Delivery Lead, który łączy kompetencje obu tych ról?

Sprawdzimy, jaki jest rzeczywisty wpływ Scrum Mastera i Managera na organizację oraz zespoły.

Spróbujemy porównać, kto dostarcza więcej wartości i w jakim kontekście.

Zastanowimy się, jakie obszary działalności są bardziej zależne od jednej lub drugiej roli, a gdzie ich kompetencje mogą się uzupełniać.

Serdecznie zapraszamy!

## Justyna Wykowska
### Bug czy feature? Prawda i półprawdy o rozbieżnościach w oczekiwaniach klienta

Czy klient zawsze ma rację? Czy błąd w produkcie może stać się nową szansą biznesową? A może to po prostu sprytna próba nadużycia? Jeśli chcesz lepiej zrozumieć, jak analizować różnice między tym, czego oczekują użytkownicy, a tym, jak faktycznie działa produkt, ten warsztat jest dla Ciebie!

Przyjrzymy się kilku przypadkom i wspólnie zastanowimy się:  
 *Czy to rzeczywiście błąd, czy tylko inne spojrzenie na funkcjonalność?
 *Czy ten przypadek daje nam szansę na rozwój nowej funkcji?
 *A może ktoś próbuje wykorzystać system na swoją korzyść?

Dowiesz się, jak podejmować decyzje, które nie tylko rozwiązują problemy, ale też przynoszą realną wartość klientom i biznesowi. Warsztat jest idealny dla Product Ownerów, managerów produktu, analityków biznesowych, UX/UI specjalistów, testerów i wszystkich, którzy chcą lepiej zarządzać oczekiwaniami klientów i przekuwać je w wartościowe rozwiązania.

## Tomasz Wykowski
### Dlaczego to tyle zajmuje? – Technika mapowania strumienia wartości

"IT jest za wolne" — słyszeliście to kiedyś?  <!--raz kiedyś cudzysłów w tekscie wywalał błąd - na wszelki wypadek: tu jest jeden jedyny cudzysłow w tym tekscie -->
Z perspektywy użytkowników i klientów każda, nawet drobna zmiana, zajmuje zdecydowanie za dużo czasu. Z punktu widzenia ciężko pracujących developerów, przyczyną opóźnień są nadmiernie złożone systemy, zależności i zmieniające się priorytety, na które najczęściej nie mają oni wpływu.

Value Stream Mapping to narzędzie Lean'owe pozwalające obu stronom na wspólne przyjrzenie się procesowi tworzenia produktu i odnalezienie strat. W ten sposób można poszukiwać sposobów na przyśpieszenie czasu dostarczania — nie poprzez dodawanie kolejnych procesów i spotkań, ale przez eliminację nieefektywności.

I to właśnie zrobimy na naszym warsztacie. Dlatego zabierzcie na niego swoich managerów i interesariuszy, żebyście wyszli z niego z konkretnymi usprawnieniami, które zastosujecie w poniedziałek!

## Marta Grzesiczek, Kalina Górecka
### Coaching w Akcji: Narzędzia Wzmacniające Przywództwo

Czy wiesz, jak skutecznie wspierać rozwój swojego zespołu?
A może chcesz wzmocnić swoje umiejętności przywódcze w praktyczny sposób?

Zapraszamy na warsztat, który pomoże Ci odkryć skuteczne narzędzia coachingowe wspierające przywództwo i pracę z celami.  
Podczas interaktywnej sesji:  
 *Poznasz praktyczne techniki coachingowe wspierające przywództwo.
 *Odkryjesz, jak budować silne kręgi wsparcia w zespole.
 *Zidentyfikujesz i przepracujesz przeszkody stojące na drodze do Waszego rozwoju.

Przyjdź z otwartą głową i gotowością do działania – czeka na Ciebie kreatywne doświadczenie, które nie tylko zainspiruje, ale też pozwoli Ci od razu przenieść nowe narzędzia do pracy z zespołem i codziennych wyzwań.

## Adam Michalczyk
### Naprawmy kilka Product Backlogów. Praktyczna ocena Product Backlogów.

Spotykasz się z Product Backlogami, które są chaotyczne, mieszają wartość, zadania techniczne i kto wie co jeszcze? Są przepełnione zadaniami? Nie odzwierciedlają realnych priorytetów? Generalnie, przypominają śmietnik?

Na tym warsztacie dowiesz się, jak diagnozować problemy w Product Backlogu i wdrażać konkretne usprawnienia. W praktyczny sposób przeanalizujemy rzeczywiste backlogi, odkryjemy najczęstsze błędy i wypracujemy sposoby na ich naprawę.

Jesteś PO? Zobacz czy robisz to dobrze. Jesteś SM/AC - może często mówisz innym, że źle robią? A wiesz jak to zrobić inaczej? Popracujemy na rzeczywistych Product Backlogach. Przeanalizujemy, ocenimy i usprawnimy.

Zapisz się i przekonaj, jak uporządkowany i efektywny backlog może pomóc Twojemu zespołowi dostarczać większą wartość.

## Zuzanna Konarska
### Przywództwo wg stoika

Przywództwo to nie tylko zarządzanie – to przede wszystkim budowanie relacji, zaufania i wspólnego celu w zespole.

W trakcie warsztatu dowiesz się, jak stoickie zasady, takie jak akceptacja rzeczywistości, praktykowanie amor fati, czy też umiejętność zarządzania tym, co od nas zależne i niezależne w postaci dychotomii kontroli, mogą pomóc Ci stać się lepszym liderem.

To będzie czas na autentyczną refleksję, praktyczne ćwiczenia i budowanie stoickiego "narzędziownika", z którego skorzystasz od razu po warsztacie!

Serdecznie zapraszam!
