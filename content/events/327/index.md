---
number: "327"
date: "2025-07-28T18:00:00+01:00"
title: "Porozmawiajmy o Collaboration Debt"
speakers: "Marcin Aks Grochowina"
lang: "pl"
sponsors: ["DXC"]
videoURL: ""
slidesURL: ""
draft: false
---

Dlaczego niektóre zespoły współpracują sprawnie i skutecznie, a inne grzęzną w chaosie, konfliktach i wiecznych opóźnieniach?

Czy brak zaangażowania, apatia i reaktywność to objawy złej współpracy - czy sygnały, które mówią nam, że zespół zmaga się z czymś głębszym?

Collaboration Debt to model, który powstał z potrzeby zrozumienia, co naprawdę blokuje współpracę. Pokazuje, jak drobne zaniedbania w procesach, relacjach i przepływie informacji kumulują się w ukryty koszt, który płacimy czasem, energią i zapałem ludzi.

Podczas tej prelekcji pokażę:

* Czym jest Collaboration Debt i dlaczego dotyczy każdego zespołu
* Jak go rozpoznać w codziennej pracy
* Dlaczego sprawczość zespołu jest kluczem do zmniejszania Collaboration Debt

W drugiej części spotkania uczestnicy będą mogli doświadczyć, jak model Collaboration Debt służy jako wsparcie w identyfikowaniu faktycznych źródeł problemów we współpracy.  
Przeanalizujemy to, jak konkretne problemy z naszego otoczenia wpływają na siebie nawzajem oraz jakie potrzeby mogą się za nimi kryć.

***
### Jest to warsztat dla:  
Liderów, project managerów, scrum masterów i agile coachów - wszystkich, którzy chcą budować zdrową współpracę w zespołach i podnosić ich skuteczność.
***

## Poznaj prowadzącego:
<a href="https://a83.pl/" target="_blank">Marcin Aks Grochowina</a>:
konsultant, facylitator, twórca modelu Collaboration Debt

Pomagam zespołom i liderom odkrywać to, co nadaje sens ich działaniom, tworząc przestrzeń do autentycznej współpracy i zaufania. Wspólnie zmieniamy sposób, w jaki postrzegasz siebie, swój zespół i relacje z innymi, aby praca była nie tylko efektywna, ale też satysfakcjonująca.  
Wierzę w kulturę eksperymentu. Wyznaję zasadę "Collaborate & Listen".  
Prywatnie: dużo jem, chodzę w czapkach i kolekcjonuję płyty, głównie winylowe.  
Nadużywam słowa "uszanowanko".
