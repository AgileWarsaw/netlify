---
number: "329"
date: "2025-09-29T18:00:00+01:00"
title:  "Projektowanie adaptacyjnych organizacji"
speakers: "Tomasz Wykowski"
lang: "pl"
sponsors: ["PKO", "ProCognita"]
videoURL: ""
slidesURL: ""
draft: false
---

## Prelekcja: Projektowanie adaptacyjnych organizacji: jak zmieniają się firmy, które chcą osiągać rezultaty.

Rozwój produktów to niekończące się pasmo niespodzianek. Wszyscy to wiemy. A mimo to, nasze organizacje często zaprojektowane są tak, jakby świat był przewidywalny. To nie wynika z niczyjej złej woli. Po prostu ciężko jest zmienić system, który często nagradza coś zupełnie innego: trzymanie się planu, unikanie współpracy i bycie zbyt zajętym, żeby mieć czas na innowacje.

W trakcie tej sesji przyjrzymy się różnym wzorcom projektowania organizacji i temu, jak wpływają one na codzienne działanie firm. Podzielimy się historiami firm, którym udało się skutecznie decydować, co warto budować i jak dostarczyć to zanim klient zmieni zdanie — ale opowiemy też o tych, którym zmiana nie wyszła.

Nie obiecuję gotowych odpowiedzi, ale możesz wyjść z tej prelekcji z kilkoma pytaniami, które warto sobie zadać.

***
### Jest to spotkanie dla:

Dla menedżerów, liderów i osób mających wpływ na sposób działania organizacji, którzy mają już dość „zmian” kończących się na kilku warsztatach i nowych procesach.
Jeśli chcesz zrozumieć, co naprawdę odróżnia skuteczne transformacje od pozornych ruchów i jak projektować organizację zdolną do realnej adaptacji — ta sesja jest dla Ciebie.

***

## Poznaj prowadzącego:

<a href="https://www.linkedin.com/in/wykowski/" target="_blank">Tomasz Wykowski</a>:

Od ponad dwóch dekad uczestniczę w tworzeniu produktów software'owych, a od ponad piętnastu lat dzielę się swoją wiedzą poprzez szkolenia i konsulting. Jestem jedynym polskim Certified Scrum Trainer, CST akredytowanym przez Scrum Alliance oraz jednym z dwóch polskich Certified LeSS Coach. W przerwach pomiędzy pracą z liderami różnych firm piszę artykuły i nagrywam podcasty, które znajdziesz na stronie <a href="https://procognita.pl/blog/" target="_blank">ProCognity</a>. Jestem autorem <a href="https://biznesodczarowany.pl/" target="_blank">książki</a> "Biznes Odczarowany. Scrum: jak osiągać cele, gdy wszystko się zmienia?", w której opowiadam jak uniknąć iluzji nierealnych planów i stworzyć zwinną firmę.

***
