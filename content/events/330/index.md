---
number: "330"
date: "2025-10-13T18:00:00+01:00"
title: "User, Kot i Yeti. User Story Mapping i onboarding"
speakers: "Lucyna Nowowiejska, Michał Kościukiewicz"
lang: "pl"
sponsors: ["DXC Technology"]
videoURL: ""
slidesURL: ""
draft: false
---

## Warsztat 

Zapraszamy Was na wspólny warsztat, podczas którego – z pomocą **User Story Mapping** – zaprojektujemy proces onboardingu nowego pracownika.

Dlaczego właśnie User Story Mapping?  
To narzędzie do wizualnego planowania z perspektywy użytkownika – tej mitycznej osoby, która na końcu korzysta z naszych aplikacji, systemów czy procesów.  
Z użytkownikiem jest trochę jak z kotem Schrödingera: dopóki nie zajrzymy do Jiry czy Azure DevOpsa, mówimy o nim chętnie i często.  
Ale kiedy chcemy sprawdzić, czy faktycznie istnieje… cóż, różnie to bywa.  

Dzięki User Story Mapping mamy większą szansę pamiętać o tym, by naprawdę dostarczać wartość z perspektywy użytkownika.

A onboarding?  
Onboarding jest jak **Yeti**. Wszyscy o nim słyszeli, ale mało kto go widział.  
Każdy, kto zaczynał pracę w nowej firmie, mierzył się z tym mitycznym obrzędem – często kończącym się jednym, może dwoma spotkaniami, szkoleniem BHP i… niewiele więcej.  
User Story Mapping pomoże nam spojrzeć na onboarding oczami nowej osoby w firmie – użytkownika procesu, któremu ma on przynieść realną wartość.

***

### Jest to warsztat dla:

Ludzi, którzy chcą się nauczyć i przećwiczyć jedno z narzędzi wizualnego planowania.  
Dla osób projektujących procesy.  
Dla każdego, kto kiedykolwiek musiał robić komuś wdrożenie.

***

## Poznaj prowadzących:

<a href="https://www.linkedin.com/in/lucyna-nowowiejska/" target="_blank">Lucyna Nowowiejska</a> – Scrum Masterka, zwolenniczka zwinno-zdroworozsądkowego podejścia.  
Wcześniej ganiała za startupowymi jednorożcami na kilku kontynentach.  
Teraz, w myśl powiedzenia *„kto poznał ludzi, ten kocha zwierzęta”*, od 3 lat mierzy się z wyzwaniami pracy w międzynarodowych zespołach IT.  

<a href="https://www.linkedin.com/in/michal-kosciukiewicz/" target="_blank">Michał Kościukiewicz</a> – od 2018 roku związany ze światem IT.  
Zaczynał jako tester, a dziś jest Scrum Masterem i Agile Coachem.  
Lubi ogarniać chaos (zwłaszcza ten w skali), tak żeby praca miała sens i dawała wartość.  
Dba o to, żeby ludziom nadal *„chciało się chcieć”* – bo bez ludzi żaden proces nie działa.

