---
number: "40"
date: "2012-06-04T18:57:00+01:00"
title: "Cynefin - dlaczego Agile działa i co z tego wynika w praktyce"
speakers: "Piotr Burdyło"
lang: "pl"
sponsors: []
videoURL: ""
slidesURL: "https://www.slideshare.net/pburdylo/cynefin-at-agile-warsaw-13205234"
draft: false
---

Cynefin jest teorią, którą można wykorzystać do opisu działania skomplikowanych systemów takich jak różnego rodzaju przedsięwzięcia czy nawet relacje i problemy międzynarodowe. Tłumaczy ona i próbuje pomóc w wyborze strategii działania — wskazując jednocześnie wzorce postępowania, które (co jest nawet w miarę intuicyjne) powinny być zdecydowanie inne w zależności od tego w jakiej sytuacji się znajdujemy.

W naszej praktyce można korzystać z niej jako narzędzia wspierającego zarządzanie projektem, zespołem lub nawet organizacją. Od jakiegoś czasu Cynefin przebija się do mainstreamowego ruchu agile'owego — począwszy od wystąpień Dave'a Snowdena (twórcy modelu) na dużych konferencjach Agile'owych aż po tegoroczne spotkanie CALM (Cynefin Agile Lean Mixup), gdzie "liderzy/przedstawiciele" wszystkich tych podejść spotkali się aby porozmawiać o tym "co dalej".

Żeby nie było bardzo teoretycznie opowiem o biznesie, który na bazie tej teorii robi jej twórca (być może kogoś to zainspiruje…) oraz o możliwościach zastosowania w praktyce, które widzimy w TouK (i z których nawet trochę skorzystaliśmy). Fajnie by było gdyby spotkanie zakończyło się jakiegoś rodzaju wymianą pomysłów — a że publiczność na AW jest krnąbrna i niepokorna to wiem, że cicho siedzieć nie będzie :P.

Po wewnętrznej firmowej korekcie usłyszałem, że Cynefin to żadna teoria tylko sense-making framework. Będzie zatem również i o tym co to jest ten sense-making framework…


---

Po spotkaniu Piotr podrzucił jeszcze:

Na szybko zlinkuję <a href="http://touk.pl/blog/2012/02/15/agile-bi/" target="_blank">posta kolegi z naszego bloga</a>, gdzie referuje swoją prezentację Agile BI. Motywem przewodnim prezentacji był Cynefin, rzućcie okiem, może znajdziecie tam coś inspirującego, albo może tam idea Cynefina jest lepiej przedstawiona.  Link tutaj.
