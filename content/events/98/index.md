---
number: "98"
date: "2015-05-23T14:00:00+01:00"
title: "AgileByExample Light 2015"
speakers: ""
lang: "pl"
sponsors: []
videoURL: ""
draft: false
---

# AgileByExample Light

AgileByExample Light to zastrzyk agile’owej inspiracji w lekkiej wersji. Tradycyjnie odbywa się w sobotę - pół dnia prezentacji i warsztatów zakończone networkingiem przy piwie. Tak jak AgileWarsaw lubi najbardziej :)

## Łukasz Szóstek 
### Absolutnie skuteczny, gwarantowany i stuprocentowy sposób na to, żeby każdy projekt zakończył się sukcesem

Dlaczego zwinnie zorganizowane projekty też nie dowożą, czego brakuje w zwinnych metodykach i czego warto nauczyć się od korporacji i waterfall-owców? Odpowiem na te pytania oraz opowiem jak w nieskomplikowany i zwinny sposób zwiększać szanse na to, że nasz projekt zostanie okrzyknięty sukcesem.

<a href="https://www.slideshare.net/ukaszSzstek/abe-light-2015" target="_blank">Prezentacja</a>

## Marek Pasierbski
### W pogoni za szczęściem - życie polifazowe

Chciałbym podzielić się doświadczeniami, w jaki sposób zbudowałem działanie na bazie pasji i dlaczego uważam, że jest to droga niezwykle wartościowa. O tym jak wspaniałe rzeczy są blisko nas i w zasięgu ręki. O tym jak się motywować do działania, a przy okazji innych. Wreszcie jak skleić wszystkie działania razem, jaka jest wartość czasu i jak nim zarządzać. Na deser zostawiam moją trwającą cały czas przygodę ze snem polifazowym, czyli jak spać regularnie 5 godzin na dobę i rozpoczynać dzień o 3 w nocy.

## Marcin Maruta 
### Manifest Agile okiem prawnika – dlaczego kochamy i nienawidzimy kontrakty na metodyki zwinne

Umowa może być zwinna, ale w bardzo specyficznych sytuacjach. Problem w tym, że zamawiający nie chcą takich sytuacji, i choć pożądają agile, umowy wolą tradycyjne. Jak to zderzenie oczekiwań połączyć i jak opisać założenia manifestu agile językiem prawnym”.

## Dominik Borowiec 
### Przyczajony jastrząb, ukryty żbik: krótka historia wyzwalania nieznanej energii

Krótka historia wyzwalania nieznanej energii: W deweloperach drzemią ukryte talenty i niespożyte zasoby energii, które tylko czekają na to, aby je odkryć. Ale jak to zrobić? (Stworzyć odpowiednie środowisko). I do czego to prowadzi? (Do licznych pozytywnych zmian). Opowiem o tym, jak ponad dwa lata temu w 9LivesData zebrała się grupa ludzi chcących zrobić coś dobrego dla pozostałych i od tego czasu wciąż przeobrażających organizację.

## Krzysztof Niewiński 
### Scrum (nie) dla Scrum Masterów

Agile przeżywa wspaniały rozkwit na świecie. O znajomość Scrum, czy innych metodyk z grupy Agile pyta dziś prawie każdy rekruter. O Agile napisano już tak wiele książek i publikacji, że można by poświęcić mu całe lata studiów. Mimo to, menedżerowie produktu wciąż drapią się po głowie próbując rozgryüć ten "nowy" fascynujący świat. Jak do tego doszło i co teraz?

## Paweł Wyszyński 
### Marshmallow Challenge - Szybkie prototypownie, warsztat dla lubiących zespołowe wyzwania oraz słodkie niespodzianki

Marshmallow Chelange to zadanie zespołowe polegające na zbudowaniu konstrukcji z makaronu spaghetti i ptasiego mleczka :)Jest świetnym sposobem, by doświadczyć korzyści z szybkiego prototypowania, pomaga znaleźć wspólny język i porozumienie w sprawie prototypu.  
Opowiem o tym jakie jakie wnioski wyciągnęli członkowie Autodesk'a i czy architekci są lepszymi budowniczymi niż przedszkolacy ?.  
Jeśli w ciągu minuty można zjeść 25 pianek, to jak wysoką wieże można zbudować w ciągu 18 minut ? Szereg wniosków wyciągniemy z dyskusji, bo każdy zespół i projekt ma swoją piankę …  







