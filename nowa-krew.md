## Przydałoby się 5-7 litrów nowej krwi (czyli 1 osoba) w zespole organizatorów AW

Realistycznie, spotkania na bieżąco przygotowują 2 osoby. Jedna z nich bardziej. 
Idzie to całkiem zgrabnie ale jest podejrzenie, że AW mogłoby robić (również)
jakieś nowe, inne rzeczy a te dwie osoby jakoś tak jadą w ustalonych koleinach. 

Chcielibyśmy _spróbować_ dokoptować jeszcze jedną osobę do grona organizatorów. Tych core-owych. 
Lista organizatorów na stronie AW chwilowo obejmuje też nie-core-owych organizatorów, więc,
realistycznie, poszukujemy trzeciej osoby, nie siódmej.

**To musi być obustronny win-win i musi nam się dobrze współpracować** przez dłuższy czas 
(liczymy, że liczony w latach) więc łamiemy sobie głowę jak sprawdzić czy my rokujemy Tobie a Ty nam.

### Po naszej stronie urodziły się takie pytania:

  * Dlaczego chcesz dołączyć? Co Cię motywuje do tego? Jak długo ta motywacja ma szanse się utrzymać?
  * Czy masz jakąś historię działania w społeczności pro-bono? Jeśli tak, to co Ci się podobało a co mniej?
  * Ile, realistycznie i komfortowo, możesz poświęcić czasu na AW? Średnio. W tygodniu czy w miesiącu.
  * Może masz już pomysły co AW mogłoby robić inaczej, więcej, lepiej? A może masz pomysł co Ty chciał(a)byś robić w AW?

Będziemy chcieli umówić się z Tobą na długi "okres przetarcia". Spotkania są maksymalnie 2 razy w miesiącu,
więc musimy się poprzecierać klilka ładnych miesięcy, żebyś miał(a) sensowne poczucie co tu się dzieje.

### Co będzie potrzeba:

Będzie oficjalna grupa "przyjaciół AW", gdzie zaangażowanie będzie na zasadzie "daj ile chcesz i możesz" ale od core-owego organizatora o którym tu mówimy potrzeba co najmniej tyle:

  * Obecność na cotygodniowych synchrach. Wiadomo, że są urlopy, ważniejsze sprawy wypadają, nie chodzi o 100% obecności, ale ten nasz "core" musi swoje przegadać. Synchro trwa max 40 minut, termin znajdziemy pasujący dla wszystkich.

  * Responsywności na naszym wewnętrznym Slacku. Najtrudniejsza do ogarnięcia jest cisza na łączach. Szybka odpowiedź "nie dam rady się tym zająć" albo "nie liczcie na mnie do końca tygodnia" to jest dobra responsywność :)
  
  * Wsparcie i organizacja spotkań. Standardowe spotkania mamy pod kontrolą (wypieszczone karteczki i checklisty na Trello), więc wzięcie części na siebie to jest prosty temat. Marzy nam się, że "nowa krew" będzie miała też nowe pomysły i "drive" do ich robienia, eksperymentowania itp.
  
  * Hostowanie raz na jakiś czas. Z doświadczenia wiemy, że jak się nie wpada na własne wydarzenia to znika duża część motywacji. Plus, dobrze jak jest kilka osób, które mogą ogarnąć spokanie już na miejscu.
